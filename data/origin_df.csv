titles,link_to_content,textes,categories
Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !,https://saabal.com/ndax-yalla-moo-nu-teg-nattu-walla-sunug-nangoo-nuy-lor-mengaleel-dundug-doomi-reewum-libaan-ci-senegaal-ak-dundug-doomi-senegaal-ca-libaan/,"['Partager la publication ""Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !""']",bitim-reew
Liy firndeel ne yaqub làkku Wolof a gën a gànjaru bob farañse,https://saabal.com/liy-firndeel-ne-yaqub-lakku-wolof-a-gen-a-ganjaru-bob-faranse/,"['Bismillaah, ci turu Yàlla, ma tàmbali. Alhamdu lillaah, cant fa Yàlla.🤲🏿', 'Bokk yi kaayleen nu waxtaan ci làkku farañse!📢', 'Mbokk mbaa xam nga ne làkku farañse mi nga naw lool ba mu tax la a xeeb saw làkk, ni làkk yépp ay waat yu ñu àbb te dajale dong la😌???', 'Topp ma, dinga ci xam dara👊🏿!', 'Ci farañse:', '😌-Waati xam-xam yi, waati gereg ak yu latiŋ yu ñu jabbase (jaxase) lañu.', 'Niral : hydro-phile : nob-ndox🤨 lay tekki ci gereg, hydro-phobe : ragal-ndox…..😲', 'Yeneen waat yi noonu lañu mel.', '😌-Waat yi jëm ci xare yu bari ci Almaa lañu juge', 'Niral: Maréchal ( A: Marschall), obus ( A: Haubitze )…..😲', 'Yeneen waat yi it noonu lañu mel.', '😌-Waat yi jëm ci xarala yu yees yi yu ci bari ci àngale la ko àbbe.', 'Niral: internet, taylorisation, …😲', '😌-Waat yi jëm ci mbay ak biri bis bu ne yu bari ci normaa lañu juge.', 'Niral: crèche, auberge, blanc, ble….😲', '😌🤝🏿-Toppaat ma ma xamal la làkk yi farañse àbb ak limu waat yi mu leen àbb.', '. Àngale: 2515i waat. Làkku itaali : 1198i waat. Almaa ak làkku Ótiris: 546i waat. Español: 476i waat. Làkku Neerlànd: 249i waat. Portige: 117i waat. Araab ak làkki Afrig-asi : 528i waat. Farañsig ga woon: 368i waat. Làkku Góol: 147i waat. Yenn làkki islaaf ak yu indoy amerig : 10 931', '😱😱😱😱Lii yéemewut a!!', '. Wolof : àbb na ko ay waat yu bari lim ba a leerul.🤩', 'Niral: laptot: lapptoo, banane: banaana, karité: kaarite, turu garab yu bari ak yeneen…😊😲', '(Sukkandikukaayu yenn yi: «\xa0le Robert\xa0»)😌😌', 'Ca gàggantikaayu «\xa0le Robert\xa0» 60 000i waat ya ca ne, 11 825 yi farañse da ko a àbb😱😱 (xaaral ma daw sax!!)', '😌Ci gàttal, wenn làkk setul ci àbb, rawatina farañse😁, moom ay waati àbb yu ñu dajale rekk la daanaka. (Àngale a ko a yées nag, mooy làkk wi ëpp i àbb ci kaw suuf ci li nu xamagum, waatam ya xaaj ba da ko a àbb😱🤭🏃🏿\u200d♂️)', '😋Cëy! Bu nu delloo woon waat yi farañse àbb seen i woroom, lu farañsey dese ciy waat?😅 Ndax farañse dina amati?😫 Ndax farañse bi dina manati wax soxlaam?🥺', 'Bokk yi, tontuleen laaj yi!!🤝🏿👊🏿', 'Abdulaay Sekk', 'Partager la publication ""Liy firndeel ne yaqub làkku Wolof a gën a gànjaru bob farañse""']",bitim-reew
"Tënub Lewopóol II, di raykatu nit bu mag, jot na wàllam",https://saabal.com/tenub-lewopool-ii-di-raykatu-nit-bu-mag-jot-na-wallam/,"['Tënub Léwopóol II ba nekk ca déngaleereb ngàngunaay bu Burusel la ñu daax cuub bu xonq ci tallata jee ci ngoon. Ki jëf jëf ju ni mel nag mooy bañkat bii te di ab bindkat di «\xa0Théophile de Giraud\xa0» muy tuumaal Lewopóol II, ne raykatu nit bu mag a mag la ca ba muy mbéefar réewum Kóngoo.Bindkat boobu te di ab bañkat, dëkk ca Belsig moo yéeg ba ca kaw tën ba, jaare ko ci ag buum, bi 15i waxtu jotee ci talaata ji laataa muy sotti cuub bu xonq boobu ca kaw tën ba ngir wane deret ju bari ja waa jooju tuur.', 'Ba muy def jëf ju ni mel nag lu ëpp fukki nit ak juróom ña nga fa woon di ko tàccu ak a ndokkeel.', 'Bu nu sukkandikoo ci moom, Lewopóol ll, ab yongkat la bu ray nit ñu bari ba waral kenn waru koo jàppe jàmbaar ju ñuy sargal ca réew ma.', 'Ginnaaw loolu ca la alkaati ya egsee ca bayaal ba. Bindkat bi wàcc fasu xànjar wa mu yéegoon ca tënub Léwopóol ll, ngir alkaati yi jàpp ko.', '«Xam ngeen ne amóo leen xorom di», di la mu wax Alkaati ya laata ñu koy dugal ca seen daamar ja. Jëf jooju nag waajal na ko ñatti ayu-bis. Lél bi moom jàppu ko woon. «\xa0Àndunu ci benn màndarga bu teguwul ci yoon\xa0», «\xa0Léwopóol ll = yongkat bi gën a mag ci àddina si «\xa0, di mbind ma ñiy dawal ca pankart ya.', 'Tën: statue / yongkat: criminel, assassin / mbéefar: coloniser, asservir / Déngeleereb ngàngunaay : place du trône ', 'Albatros', 'Partager la publication ""Tënub Lewopóol II, di raykatu nit bu mag, jot na wàllam""']",bitim-reew
Xoolal rekk ni ko alkaati yi raye…,https://saabal.com/xoolal-rekk-ni-ko-alkaati-yi-raye%f0%9f%98%a2/,"['Partager la publication ""Xoolal rekk ni ko alkaati yi raye…""']",bitim-reew
Mbas maa ngi séqi ay jéego ci Afrig…,https://saabal.com/mbas-maa-ngi-seqi-ay-jeego-ci-afrig/,"['Afrig romb na limub fukki junni (10 000) ñu aru te juróomi- téemeeri (500) nit ñu faatu am na fi.', 'Limub ñi aru ci koronaawiris bi ci Afrig romb na fukki junni te waññ nañu ci juróomi- téemeeri nit ñu faatu bunu sukkandikoo ci mbootaay gi yor wérgu-yaram ci àddina si. Gisoon nañu ne doomu jàngoro bi yeexoon na ay jéego lool ci Afirig bunu ko méngalee ak yeneen kembaar yi waaye tasaroog jàngoro ji mu ngi tàmbalee gaaw ci ayu-bis yu mujj yii. ', 'Jarag ji njëkk ci koronaawiris bi ci kembaarug Afrig mu ngi feeñoon ci fukki fan ak ñatt ci feewirye ca réewum Isibt ca la jàll nag ci yeneen réewi Afrig yi te jógewul fenn lu dul ci tukkikat yu jóge ca Asi, Órob ak ca Amerig. Booba ak leegi juróom-fukk ak ñaari réew ci Afrig wax nañu ne am nañu ay nit yu am doomu jàngoro ji. ', '\xa0» Koronaawiris am na man-manu ray ay junni-junniy nit waaye yamul foofu nde man naa jur ay mbajal ci koom ak ci dundiin. Ag tasaroom ci taax yu mag yi dina waral ñu lal yeneen i pexe ngir xeex doomu-jàngoro ji \xa0» bunu sukkandikoo ci kàdduy doktoor Matsidisoo Moyeti di ki jiite mbootaay gi yor wérgu-yaram ci Afirig.', ' \xa0» Loolu dafay soxla tontu buñu yaatal te mengale ko ak nekkiinu gox yi\xa0», di la mu ca dolli…', 'Kembaar g: continent  / mbajal m: désastre / jarag j: ku wopp (malade) ', 'Albatros ak Habiibul Xadiim Géy', 'Partager la publication ""Mbas maa ngi séqi ay jéego ci Afrig…""']",bitim-reew
Metiital gi ñuy def doomi Afrig yi ca Guwaŋsu,https://saabal.com/metiital-gi-nuy-def-doomi-afrig-yi-ca-guwansu/,"['Ndaw ya toogal seen i réew ca Siin yékkati nañu seen i kaddu', 'Ndawi Afrig yi toogal seen i réew ca Pekin bind nañu bataaxel bu ñu jébbal Wang yi may njëwrin ja yor mbiri biir réew ma ngir xamal ko boddi-xeet ga am ca dëkk bii di Guwaŋsu te di dal ci kaw doomu Afrig yi. Ci seen bataaxel bi nag ñi ngi ciy joxe ay niiral:', '● Ay doomi Afrig yu ñu génne ca seeni daluwaay ci xaaju guddi ndax dañoo yor der bu ñuul', '● Ay dongoy daara ju kawe ju Sun- Yat Sen ca Guwaŋsu yu ñu doon saytu seen yaram te masu ñoo am jafe-jafey wérgi-yaram ca jamono ja wees ak ja ñu nekk.', '● Tànn gi ñu tànn ndongoy daara ju kawe ja te di ay doomi Afrig ngir saytu seen yaram bàyyi seen naataango yi yorul der bu ñuul', '● Ay doomi Afrig yoo xam ne dañuy sëy ak jigéeni Sinwaa te ñu nga leen singali ngir saytu seen yaram ndax amuñu jàngoroy koronaawiris ji. Ci ñenn ñi dañoo mujj jël góor ñi texale leen ak seen i njaboot ber leen.', '● Ay doomi Afrig yu ñu génne ca seeni dëkkuwaay, wàcc leen ci biti am ñenn ñoo xam ne sax dañoo yore seeni doom yu ndaw', '● Ay doomi Afrig yu ñu nangu seeni jàll-waax mu bokk ci jëf yiy xëtt sañ-sañu doom-aadama ca bitim réew', '● Bunduxataal ak toroxal guy wéy di dal ci doomi Afrig yi, di saytu seen yaram ci ñoo xam ne amuñu jàngoro ji ak ñoo xam ne dañu leen a ber te xam nañu ne dara jotu leen', '● Ñoo xam ne it dañu leen di xopp ci dakkal seen wiisaa walla ñu jàpp leen walla ñu tëj leen walla sax ñu génne leen ca réew ma ci lu laluwul ci dara lu dul dañuy ay nit ñu ñuul.', 'Albatros ak Habiibul Xadiim Géy', 'Partager la publication ""Metiital gi ñuy def doomi Afrig yi ca Guwaŋsu""']",bitim-reew
Lu ëpp juróom ñeent fukk junnii 90 000i nit dee nañu ci àddina si.,https://saabal.com/lu-epp-juroom-neent-fukk-junnii-90-000i-nit-dee-nanu-ci-addina-si/,"['', 'Mbas mi ray na lu tollu ci juróom ñeen-fukk junniy (90 000) nit ci àddina si bunu sukkandikoo ci waññi gi AFP def.', 'Waññi gi nag wane na ne juróom ñeen-fukki junni ak juróom ñenti téemeer ak fanweer ak juróom ñatti (90 938) nit dee nañu ci mbas mi te juróom benn fukk ak ñenti junni yi ak ñatti téemeer ak ñeen-fukk ak ñaar ñi (64 142) ca Tugal lañu fatoo di kembaar gi tawat ji gën a laal.', 'Leeral:Kembar g: continent', '', 'Partager la publication ""Lu ëpp juróom ñeent fukk junnii 90 000i nit dee nañu ci àddina si.""']",bitim-reew
Askanu Farãas ñoo ngay jure (porter plainte ) seen njiitu réew ma,https://saabal.com/askanu-faraas-noo-ngay-jure-porter-plainte-seen-njiitu-reew-ma/,"['Partager la publication ""Askanu Farãas ñoo ngay jure (porter plainte ) seen njiitu réew ma""']",bitim-reew
Donaal Tërëmp dal na ci mbootaay gi yor wér gi yaram ci àddina bi,https://saabal.com/donaal-teremp-dal-na-ci-mbootaay-gi-yor-wer-gi-yaram-ci-addina-bi/,"['Njiitu réewum Amerig di Donaal Tërëmp xamle na ci talaata jii ne day aj dimbal li réewum Amerig daan jox mbootaay gi yor wér gi yaram ci àddina bi. Li muy ñaawlu nag mooy ni mbootaay gi doxalee ci mbasum koronaawiris bi.', '«\xa0Dinanu ajadi dimbal gi doon jëm ci mbootaay gi yor wér gi yaram ci àddina bi \xa0» di lenn ci kàdduy Donaal Tërëmp ba muy janoo ak taskati xibaar yi niki ni mu koy defee bis bu set.', 'Ci ab bataaxel bu mu jaarale ci «\xa0tiwitëer\xa0» te yàbbi ca aw meram ci talaata ji ci suba jëme ci mbootaay gi, njiitu réewum Amerig li jàpp na ne mbootaayug wer gi yaram ci àddina bi dañoo lajj te li ko ci gën a metti mooy alal ji ñuy jëfandikoo bay doxal mbootaay gi Amerig daanaka moo koy joxe waaye geestuwuñu leen Siin rekk la ñu xool. Ba waral nee na dina saytuwaat wayndare woowu.', 'Albatros ak Habiibul Xadiim Géy', 'Partager la publication ""Donaal Tërëmp dal na ci mbootaay gi yor wér gi yaram ci àddina bi""']",bitim-reew
Koronaawiris baa ngay jeexal nit ñu ñuul ña ca Amerig,https://saabal.com/koronaawiris-baa-ngay-jeexal-nit-nu-nuul-na-ca-amerig/,"['Bunu sukkandikoo ci AFP, ca ay gox yu bari ca Amerig, nit ñu ñuul ñaa nga fay faatu bu baax ci koronaawiris bi. Daanaka ñoom la fa gën a laal.', 'Ca Ilinuwaa, nit ñu ñuul ñaa nga fa tollu ci 14% ca ña fa dëkk waaye 42% ca ña fay faatu ay nit ñu ñuul la ñu. Ca Sikaagóo 72% ca ña fa faatu ay nit ñu ñuul la ñu. Ca Waasiŋton, ca 22i nit ña fa faatu 13 ay nit ñu ñuul la ñu. Ca Karolin gu bëjj Ganaar ga, 31% ca ña faatu ay ñuule la ñu bunu ko méngalee ak 22% ca nit ña. Ca Liwisiyaan, te Niiw Orleyoon, mel na ne tawat ji nit ñu ñuul ñi la singali nde ñoom 33% mooy seen ub lim waaye 70% ca ña faatu ay nit ñu ñuul la ñu.', 'Albatros ak Abdu Salaam Saar ', 'Partager la publication ""Koronaawiris baa ngay jeexal nit ñu ñuul ña ca Amerig""']",bitim-reew
Nanu déjjati : di kàdduy Guy-maris Saañaa !,https://saabal.com/nanu-dejjati-di-kadduy-guy-maris-saanaa/,"['', 'Askanu Senegaal jox na li mu am lépp njiitu réew mi Maki Sàll. Njiitu réew mi Maki Sàll delloowu leen lu dul ñàkkum ndox, ñakk ay fajkat ak ay rewlekat, ñàkk àtte bu jaar yoon bu fekkee sax du nappaaje yoon, luubal suuf, ñàkk i jànguwaay ak ay jàngalekat ak ñàkk leeral ak ñàkk kaaraange…', 'Maa ngi metiitlu bu baax mar wi askan wi di dund ci ñaari jamono yu tombe te metti yii di koronaawiris ak tàngaay wi. Nanu wattu la daloon waa Kaps-Kiriŋ:', 'Juróom-benni fan ci noowàmbar ci atum 2019, FRAPP ak «\xa0Forum sósyaal Senegale\xa0» amaloon nañu am ndaje ak taskati xibaar yi ngir xamle seen ñàkk a ànd ci ni ñu joxe waa «\xa0SUEZ\xa0» yorug ndox mu Senegaal.', '«\xa0SDE\xa0» gaaraloon na juróom fukk ak juróom ñaari dërëm yu tombal juróom ñent (285,9) ci m3 bu nekk. Ca jamono jooja SUEZ mu ngi gaaraloon juróom benn fukk yu néew benn fiftin bu tombal juróom (298,5) ci sunu xaalis ci m3. Ci fukk ak juróomi (15) at, loolu dina tax ñu ñàkk juróom fukki milyaar ci sunu xaalis bunu àndee ak Sues.', 'Lii nag moo waral bettuma benn yoon tay may dégg ñuy ruumandaat yokkute jëgu ndox mi te askan wi di jaar fu nekk ngir man koo am sax.', 'Ginnaaw loolu bu ñu gisee ni faktiiri ndox mi yokkoo, nguur gi day def ak «\xa0SEN’EAU\xa0» na mu defoon ak «\xa0SENELEC\xa0». Lu jëm ci mbëj gi, nguur gi daf koo yokk laataa lél ba mu joxe woon ngir yokk gi. Lu jëm ci ndox mi nguur gi daf koo yokk te yëgalu ko sax askan wi.', 'Laaj bi gën a am solo nag feneen la nekk, ci jamono ji ñuy jël yorug ndox mi di ko jox gox-ngoxaan te war a móomale ndox mi waa réew mi, doy na waar lool ci Afrig ñuy jaay ndox ay jàmbur te ñépp xam nañu ne ci at yii di ñëw ndox mooy doon liy waral xare yu bari di am. Li nu soxla du «\xa0SEN’EAU\xa0» waaye sunu ndox ngir aar sunu askan.', 'Ngir ñu sampal la ci ndoxum SUEZ mi, dangay joxe ñeen-fukki junni ak juróom benn ak ñaari téeméer(231 000) te SDE mi ngi doon laaj fukki junni ak juróom ñatt (90 000).', '«\xa0SUEZ\xa0» mayoon na ay sëfaan farab Ndar bi te moom moomu gurob Maki Sàll la te doonoon fi jëwriñ ji yore ndox mi ca jamono jooja.Ndax dañoo geroon Maasuur Fay ?', 'Foofu, ag xëccoo ci njariñ gu jëm ci jox lijjanti gii di «\xa0SUEZ\xa0» yorug ndoxum Senegaal gi te mu defaroon Kër-Momar Saar 3, terewuloon Maki Sàll ak goroom boobu ñu jël ndoxum Senegaal daaldi koy jox SUES.', 'Looloo war tax nu déjjati lépp loo xam ne moo yor turi mbéefarkat ak xeetalkat yi; waaye war nañoo dàjji itam noteel gu bees gi ak it ñi ko fi teewal ci Afrig.War nañoo déjjatu xelum nooteel gi ak nangoo doon jaam gi ak nangu noteel gi.War nañoo tuddaat sunu bayaal yi waaye war nañoo jëm itam ci «\xa0moom sa réew\xa0».', 'Féexalleen Abdu Kariim Géy Xurum-xàq', 'Albatros ak Habiibul Xadiim Géy  ak Móomi Jóob', 'Partager la publication ""Nanu déjjati : di kàdduy Guy-maris Saañaa !""']",gis-gis
Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.,https://saabal.com/xare-diggante-wiyetnaam-ak-amerig-tontuy-muhammat-aali-jamono-ja-nu-ko-beggee-yobb-ca-karce-ga-ngir-mu-xeexi/,"['', '«\xa0Duma làqatu nag. Duma lakk it raaya yi. Duma daw duma daay  mbaa may làquji Kanadaa. Fii laay des. Du danga maa bëgg a yóbb duŋŋ-Siin ? Waaw Bismilaah man maa ngi kaso ci diirub  ñenti téeméeri (400) at. Ta it man naa cee wéy ba juróomi téeméeri (500) at mbaa lu ko ëpp, waaye duma séqi ab jéego luy tollu ci fukki junniy (10 000) jun-ñay ngir jàppale leen ngeen di néewal doole ay néew doole mbaa di leen faat «\xa0.', '', '\xa0» Suma bëggee faatu daal, fii laay faatoo, jàmmaarloo ak yaw. Yaw yaay samab noon, du saa-siin yi mbaa wiyet-koŋ, mbaa saa-sapoŋ yi. Taw, yaw ci sa bopp, yaay ki ma noonoo jamono ba nga xamee  ne maa ngi bëgg a jot samag yaataay. Yaw yaay ki may gàllankoor jamono ja ma bëggee Yoon di Yoon.\xa0»', '\xa0» Yaw yaay ki nasaxal samay mébét jamano ja ma bëggee ag yamale. Dangaa bëgg ma dem fenn ci àddina si ?', 'Moo ne fii ci Amerig sax aaroo samay àq ak sam gëm-gëm. Foofu sax sori na fii ci sama kër gii sax aaroo ma fi\xa0».', 'Kaasus Kaley di Muhammet Aali', 'Leeral: duŋŋ-Siin: prison / jun-ñay: kilométre', 'Tekkikat bi: Àlliyun Jóob / bindkat bi: Habiibul Xadiim Géy ', 'Partager la publication ""Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.""']",gis-gis
Aw làkk dafay dox… dëppoo ca am solo,https://saabal.com/aw-lakk-dafay-dox-deppoo-ca-am-solo/,"['Sapoŋ mi bokk ci réew yi gën a xerañ ci ndefar ug jumtukaayu xarala yi ak yu kër yi gën a ñoŋ ci àddina si ba ñépp xam ko, lu tax sosuñu ay waat yu yees ngir tudd jumtukaay yooyu?', 'Dañuy jëfandikoo ay waati Àngale yu ñu waxee ca seenug koj. Gisees na ne ba ci seen téere yi ñuy mbind sax dañu ciy aajar lu ni mel ngir xamle ko. Leneen lees ci gendiku sax mooy réewum Sapoŋ yattul i waat ngir tudd ay jumtukaay yu ci mel ni aypaat tablet ak waat yii di ñëw dañu koo jële ci Àngale daa di koy Saponeel ngir man koy jëfandikoo :', 'Moo tax nun it nu war yombal xam-xam sunuy ndaw ngir gën a man a teel a peeg jumtukaay yii nga xam ne jamono da koo soxla te maneesu koo ñàkk, nekk fi nag di ko fentaat gudal aw yoon lay doon ci lol manoon naa ñàkk.Fexe ba li nu amul nu jëli ko fof am na fa te gànjaru na ba man koo boole ci li nu am mu jariñ nu ?', 'Ndax jotul nu soppi xalaatin ci ne sunu làkk yii amul waatu xam-xam yi ? Niral gi mooy Sapoŋ mii nu jël nga xam ne waat ya Àngale yaa ko moom waaye xam-xam bay defar jumtukaay ba tur woowa di wuyoo ñoom ñoo koy yor ?', 'Lan moo waral manu noo jànge ci suniy làkk te laltaay gi nekk fi ba noppi, xam-xam ba mu ëmb it ne fi, ba tay loolu ndax jëmul ci bëgg a naxasal sunu làkk yi? Wéyal fi làkku doxandéem yi?Ci lëkkalekaay yi ñu taf fii ci suuf man ngeen a xoolal seen bopp mbaa ngeen déglu tekki gi ñu def ci waati yeneen réew yi ci làkku saa-sapoŋ yi :', '1)https://www.google.com/search?q=japanese+to+english&oq=jap&aqs=chrome.3.69i57j46l2j0j69i65.3672j0j9&client=ms-android-a1-gm-rev2&sourceid=chrome-mobile&ie=UTF-8', '2)https://www.japanesepod101.com/japanese-dictionary/', 'Albatros ', 'Partager la publication ""Aw làkk dafay dox… dëppoo ca am solo""']",gis-gis
Kàdduy Paab Jibril Faal daw na yaram ndax dëgg du romb i nopp,https://saabal.com/kadduy-paab-jibril-faal-daw-na-yaram-ndax-degg-du-romb-i-nopp/,"['Partager la publication ""Kàdduy Paab Jibril Faal daw na yaram ndax dëgg du romb i nopp""']",gis-gis
Ahmadu Baas – Taalibe bi dem « palais » di yalwaan,https://saabal.com/ahmadu-baas-taalibe-bi-dem-palais-di-yalwaan/,"['Partager la publication ""Ahmadu Baas – Taalibe bi dem «\xa0palais\xa0» di yalwaan""']",gis-gis
☢️ Allaahu akbar – Yal nanu Yàlla musal,https://saabal.com/%e2%98%a2%ef%b8%8f-allaahu-akbar-yal-nanu-yalla-musal/,"['Partager la publication ""☢️ Allaahu akbar – Yal nanu Yàlla musal""']",gis-gis
BATAAXELU BENN MA-RÉEW BU JËM CI JËWRIÑU PAJ MI CI RÉEW MI,https://saabal.com/bataaxelu-benn-ma-reew-bu-jem-ci-jewrinu-paj-mi-ci-reew-mi/,"['', '°°° Abdu Laahi Juuf Saar, man naa am yaa ngi may topp.  Maa ngi lay digal nga bañ a tàbbi ci ndëgg-sërëxu joxe ay lim yu dul dëgg ngir ne dangay bañ a tiital waa réew mi.', '••• Bu fekkee def nga ko it bis dina ñëw nga wax ne mbir mi ëpp nanu doole te su boobaa tiitaange gi dina dàj réew mi kàpp.', '••• Xam naa ne jamono jii peegóo mbir mi waaye bul déglu ñi lay fen, lu ko moy sa tur wi dina des ci mboor niki njëwriñ ji gën a bon te yor pàj mi ci réew mi. ', '••• Tolluwaayu jamono jii dafa rëy nekkal ku dëggu te nga wax ak njiitu réew mi ci loo dul nëbb dara ci lu dul i fen niki lépp baax na walla peeg nañu mbir mi.', '••• Ay mbir a ngi xew ci suuf yu war a am njeexital yu rëy. Bu fekkee amna ku lay wax naan la lépp jàmm man nga koo faagaagal jamono jii. Taxawal jonn janoo ak mbir mi. ', '••• Bul ragal a dugg ci géew gi. Bu fekkee ne njort nga ne ëpp na la doole demal jegeji njëwriñ gi yor biir réew mi ak xare bi ngir tëj nit ñi ak wàññi dem ak dikk bi.', 'Albatros ak Daam Faal', 'Partager la publication ""BATAAXELU BENN MA-RÉEW BU JËM CI JËWRIÑU PAJ MI CI RÉEW MI""']",gis-gis
BATAAXEL BU NATALI YÀMB JËM CI NOONI AFRIG YI,https://saabal.com/bataaxel-bu-natali-yamb-jem-ci-nooni-afrig-yi/,"['', 'Gisoon naa ñuy bànneexu bi ñu génne Kemi Sebaa ci Senegaal. Gisoon naa ñuy bànneexu bi ñu ma génne Kodiwaar. Gisoon naa ñu am mbégte mu rëy ci xëttug sañ-sañ ak yelleefi doomu aadama. Buñu nu tëjee ay waxtu, amul lekk, amul naan, dem wanag waxeesu ko, amul jokkoo ak ñi nekk ci bitti, ñoom ñoo nga ca bànneex. Buñu nu bañalee teewaayu sunuy layookat, ñoom ñuy ree. Buñu nu teqalee ak sunuy njaboot, sunuy xarit, sunuy liggéey, sunuy suuf, ñoom ñu ngay kekku.', 'Ta moone de, jëlu nu ay ngànnaay, dàjjiwunu ay bànk, sàccunu xaalis, walla jël bakkanu kenn. Moom (Kemi Sebaa), deful lu dul taal wenn këyitu junni (5000 fcfa). Man nag, damaa wax juróom ñaari simili ca Sotsi. Lii rekk doy na ngir defees nu noon yu njëkk yu Farãas-Afrig ak pung yiy tàccu  njaaxumi mafiyaa boobu.', 'Ta moone de, ngir ñoom itam, seen i doom, ngir képp ku ñuy xeex tay te di bànneexu ci sunuy mettiit ak di nu ko def, ñoom ñoo tax nuy xeex. Yoon wi bari ay pakk. Te yen bi diis. Waaye terewul nuy dem.', 'Ñoom dinañu mas a nàndi. Bis a ngi ci bis yi, buñu nu bóomul njëkk, ñoom dinañu maaj sunu kanam.', 'JongomaySotsi', 'Partager la publication ""BATAAXEL BU NATALI YÀMB JËM CI NOONI AFRIG YI""']",gis-gis
Maki Sàll dàqul benn yoon lël nit ñi,https://saabal.com/maki-sall-daqul-benn-yoon-lel-nit-ni/,"['Ginnaaw bi ko jëwriñ ji yor paj mi waxee ba noppi, njiitu réew mi Maki Sàll jaaraat na ci ci bisub gaawu gi :« Limub jarag yiy wér dal na xel, waaye warul tax nu naagu ci xeex bi nuy xeex koronaawiris bi » .Ci bi muy jot ndimbal li ñu jagleel ñi néew doole démb, Maki Sàll waxe na nu dëgër : « Bu fekkee ne sàmmontewunu ak digle yi, dinanu jëm cig lëlu ».', 'Njiitu réew mi, niki Abdu Laay JUUF SAAR wane na aw naqaram ci ndaje yi nga xam ne ñooy am ci weti tefes yi ginnaaw bi nguur gi tere mépp mbooloo ci réew mi.', 'Leeral:Lëlu= confinementNguur g= gouvernement', 'Albatros ak Saasumaan bi ', '', 'Partager la publication ""Maki Sàll dàqul benn yoon lël nit ñi""']",koom
DOGAL YI MAKI SÀLL JËL MU JËM CI ASKAN WI,https://saabal.com/dogal-yi-maki-sall-jel-mu-jem-ci-askan-wi/,"[' Njiitu réew mi yëgle na démb ci ba muy àddu ci farañse jëme ko ci askan wi ci ñatti fan ci awril,  ay dogal yu jëm ci dimbali njaboot yi nga xam ne ñoom la tawati koronaawiris ji laal ci jëmm walla ci seen alal nii la deme :', ' « Njiitu réew mi dina ci dugale loxoom nii fukk ak juróomi milyaar ak xaaj (15,5 milyaar) ngir ñu fay ci mbëjug njaboot yi néew doole ci diirub ñatti weer mu tolloo ak juróom-ñenti téeméer ak juróom-ñaar fukk ak juróom junni yu teg juróomi-téeméer ak ñaar-fukk ak ñaari (975 572) kër. Ñatti (3) milyaar ngir fay ndox mi mu tollu ci juróom-benni téemeer ak juróom-benn fukk ak ñaari-junniy (662 000) kër ci ñi néew doole ci diirub ñatti weer. Juróom-benni fukki (60) milyaar yoy dañu koy jagleel ab dund jox ko lu tollu ci benn milyoŋi njaboot. Fukk ak ñaari milyaar ak xaaj ngir dimbali MÓODU-MÓODU yi ».', 'Albatros ak Saasumaan bi ', 'Partager la publication ""DOGAL YI MAKI SÀLL JËL MU JËM CI ASKAN WI""']",koom
Koronaawiris- Tuubaa,https://saabal.com/koronaawiris-tuubaa/,"['Dee-calaw bu Ndaam ca Tuubaa rotal ab dogal bu jëm ci tëjji ja bu 6 waxtu jotee te di leen tëj bu 15 waxtu jotee.', 'Dee-calaw : sous-préfet / ja b: marché', 'Albatros ', 'Partager la publication ""Koronaawiris- Tuubaa""']",koom
Donaal Tërëmp xaatim na am pexe ngir suqali Amerig,https://saabal.com/donaal-teremp-xaatim-na-am-pexe-ngir-suqali-amerig/,"['Njiitu réewum Amerig di Donaal Tërëmp xaatim na ci àjjuma ji am pexe ngir suqali réew ma te koppar ya tollu ci ñaari junni milyaar (2000) ci dolaar. Ngomblaan ga nangu na ko ngir dooleel koomum réew mi ëpp doole ci àddina si te koronaawiris bi bëgg koo daaneel.', '«\xa0Noon buñu gisul moo dal sunu kaw te ni mu dalee sunu kaw dafa metti\xa0» di leen ci kàdduy Njiitu réew ma ca jàmono ja muy xaatime dogal boobu.', 'Moom nag njort na ne  réew ma dina suqalikuwaat bu baax a baax ànd ak naataange ginnaaw buñu daanee jàngoro ji di koronaawiris.', 'Albatros ak Abdu Salaam Saar ', 'Partager la publication ""Donaal Tërëmp xaatim na am pexe ngir suqali Amerig""']",koom
MAKI SÀLL DAA BËGG ÑU NEENAL BORUB AFRIG BI,https://saabal.com/maki-sall-daa-begg-nu-neenal-borub-afrig-bi/,"['Ci ab bataaxel bu mu jaarale ci «\xa0tiwitéer\xa0» ci la njiitu réew mi Maki Sàll ndokkalee waa réew mi ci seen sàmmonte ak digle yi ñu def ngir xeex jàngoroy koronaawiris ji.  Moo ngi woo nit ñi ñu gën a jël seen i matukaay te def seen warugar. Moo ngi leen di woo itam ci ñu dal waaye itam di fagaru ngir man a xeex tawat ji. Waaye njort na ne mbas mi laal na Afrig niki àddina sépp te jeexital yi dina gën a feeñ ci wàllu koom mi. ', 'Ci noonu nag ci la sàkkoo ci ñi muy lëngool ci diggante réew ak réew ak ci ñi muy lëngool ci wàll yépp rekk ñu dawal yërmaande ci kembaarug Afrig daaldi neenal bor bi.', 'Albatros ak Abdu Salaam Saar', 'Partager la publication ""MAKI SÀLL DAA BËGG ÑU NEENAL BORUB AFRIG BI""']",koom
JÀPP GU AM SOLO CI AY GARAB YU BAAXUL CA KAFRIN,https://saabal.com/japp-gu-am-solo-ci-ay-garab-yu-baaxul-ca-kafrin/,"['', 'Caaliy Senegaal yi ñu ngi gën a def i jaloore ci njaay yu bon yi ñiy dugal ci réew mi rawatina garab yi. Bis bu Yàlla sàkk, ñu ngi saytu digi réew mi di lëñtu ak a luññutu. Bunu sukkandikoo ci xibaar yi nu jële ci yéenekaay bii di «Libération Online», ndëgg-sërëx gi caali yi lal ca njéggiteg Njaawu-Bàmbali nekk ca goxub Kafrin tax na ci dibéer benn panu maars 2020 bi 4i waxtu jotee ci guddi ñu jàpp daamar gu yab i garab yu baaxul te ñu xayma ko ci lu toll ci juróom-benn fukk ak benni milyoŋ ak xaaj ci sunu xaalis. Génn yooyu ñuy amal leeg-leeg te ñu tàmbali woon ko ci weery feewarye tax na ñu teg loxo lu toll ci xaaju milyaar ci garab yu baaxul. Cig pàttali, ca Keedugu jàpp nañu fa lu toll ci ñatti-téeméer ak fanweer ak ciy milyoŋ, Cees jàpp nañu fa lu toll ci téeméeri milyoŋ, Kafrin lu toll ci juróomi-ñatt fukk ak ñenti milyoŋ. Faj sa bopp ci garab yooyu dina tax sa yaram dem ba dootul nangu benn garab ba tax jafe-jafey wér gi yaram dina yomb ci ñiy def lu ni mel.', 'Albatros ', 'Partager la publication ""JÀPP GU AM SOLO CI AY GARAB YU BAAXUL CA KAFRIN""']",koom
Xoolal taaxi nit ñu ñuul ñi laataa ñuy jaxasoo ak tubaab bi: danoo war a bég ci li nu donn ndax sunu mboor la,https://saabal.com/xoolal-taaxi-nit-nu-nuul-ni-laataa-nuy-jaxasoo-ak-tubaab-bi-danoo-war-a-beg-ci-li-nu-donn-ndax-sunu-mboor-la/,"['', 'Xoolal nataal bi. Boo ko nee jàkk sa bët fees dell ndax xereñte ak xel mu ñaw mi ñu defaree këri «\xa0Grassfeild\xa0» laataa mbéefarkat yi di fa dugg. Nataal baa ngi am ci atum junni ak juróom ñatti téemeer ak juróom ñaar fukk (1870). Néeg yooyu nekk ci ginnaaw niru na lool taax yi nu xam te tàmm koo gis ci sunu jamonoy tay jii, ci sunu réew yi rawatina yu Tugal yi. Loolaay njëlbéenug wujje gi dox ci diggante askani Grassfeild ak mbéefarkat bi.', 'Kon xam ngeen ne jéemantu ak sos ak a fent jot naa am ci Afrig ba waral fiiraange tubaab bi lal i pexe ngir faagaagal askan woowu. Ña ca jëkk di waa Almaañ ñi diri askan woowu fu nekk ci Kamerun ngir di leen liggéeyloo liggéey bu ñu sañul a bañ. Daan nañu tabax ak a defar ay njéggite, ay raay ak ay taaxi mbéefarkat yi.', 'Ginnaaw gi ci la farañse yi ñëw bóom ñatti téemeeri junniy (300 000) doomi Grassfeild ci diggante atum junni ak juróom ñenti téemeer ak juróom fukk ak juróom (1955) ba atum junni ak juróom ñenti téemeer ak juróom benn fukk ak ñaar (1962).', 'Bi mbéefarkat agsee ci tund woowu, dañoo yéemu woon ca lootaabiin wa ak it xereñte ga ña fa dëkkoon am ci wàllu tabax. Waaye ngir noot leen, màbb seen mbatiit ak seen mboor, ca la mbéefarkat daaldi yàqe jépp jëf ju ñu fa sottaloon. Lu nag dafay weddi seen gis-gis bi ñu yaxal ci mboor te laluwul lu dul xeetal mooy: «\xa0nit ku ñuul amul xel\xa0». Loolu dafay tolloo ak la ñu defoon ca Àlaxsanderi ca Tombuktu. Nan la ñu fa def? Dañoo taal kàggu ya ak jànguwaay ya ñu fa fekk ngir fay taali jàngu ya daan tas xam-xam ba ca réewi ñuule ya.', 'Ci diggante atum 1877 ba 1960 ci la ñu daaldi yàq lu ñu sampoon ca «\xa0réewu Bamaleke\xa0» waaye mujj ñoo man a dindi walla ñu nasaxal mbatiit ak gëm-gëmu askan wa. Cosaanu turu Bangangte (di ñi bañ njaam ak nooteel) mi ñgi jóge ci bañ googu.', 'Kàgguy denc yi, wane nañu ci lu mat sëkk ne béefar gi jëmul woon mukk ci suqali nit ku ñuul waaye dafa gën a nasaxal seen xel. Xereñtéefu doomi Afrig yi lu fésoon la laataa béefarkat bi di fi dugg. Waaye bi ñu fi agsee lañu ko tàmbalee nësëxal.', 'Mbéefarkat : colonisateur / mbéefar g: colonisation, asservissement / mbatiit: culture / mboor : histoire / taax mi: l’immeuble, batiment', 'Albatros  ak Habiibul Xadiim Géy ak Tuubaa Silla Maxtaar ', 'Partager la publication ""Xoolal taaxi nit ñu ñuul ñi laataa ñuy jaxasoo ak tubaab bi: danoo war a bég ci li nu donn ndax sunu mboor la""']",mboor
ONU : kembaarug Afrig am na ab toogoom ca ndiisoog mbootaayu xeet yi,https://saabal.com/onu-kembaarug-afrig-am-na-ab-toogoom-ca-ndiisoog-mbootaayu-xeet-yi/,"['Tàngoon na lool démb ca  ñaareelu wërngalu tànn ga mbootaayu xeet ya doon def ngir am menn réew mu fay toogal Afrig niki cér buy àddu ci dogal yi. Keeñaa nag mooy réew mi ñu mujj tànn ngir mu toogal fa réewi Afrig yépp.', 'Ba ñuy saytu njuréefi tànn ga njëkk ga, muy Keeñaa di Jibuti, kenn amu ci woon limub baat yu ko may mu man a am dayo bi war ngir jàll ca tànn gu njëkk ga, waraloon ñu dem ci ñaareelu wërngal bii leen teqe.', 'Cig pàttali, ngir nga jàll nekk ab cér buy dogal, lawax bu nekk dafa war a am lumu néew-néew ñaar ci ñent (2/4) ca li mub jàmburi ngomblaan ga.', 'bàlluwaay bi: Reuters', 'Lawax: candidat / ngomblaan: Assamblée délibérante / njuréef: résultat / Mbootaayu xeet yi: Naions unies / ndiisoo gi: le conseil (entité)', 'Àlliyun Jóob / Móomi Jóob / Tuubaa Silla Maxtaar', 'Partager la publication ""ONU : kembaarug Afrig am na ab toogoom ca ndiisoog mbootaayu xeet yi""']",mboor
Mboorum Lamin Seŋoor  doonoon kenn ci sóobare yi demoon  xeexali Farãas  Ak Mari Ñanjuru soxnas bañkati bi nekkoon fele ca Keeñaa doon xeex nooteel gi,https://saabal.com/mboorum-lamin-senoor-doonoon-kenn-ci-soobare-yi-demoon-xeexali-faraas-ak-mari-nanjuru-soxnas-bankati-bi-nekkoon-fele-ca-keenaa-doon-xeex-nooteel-gi/,"['Partager la publication ""Mboorum Lamin Seŋoor  doonoon kenn ci sóobare yi demoon  xeexali Farãas  Ak Mari Ñanjuru soxnas bañkati bi nekkoon fele ca Keeñaa doon xeex nooteel gi""']",mboor
Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.,https://saabal.com/xare-diggante-wiyetnaam-ak-amerig-tontuy-muhammat-aali-jamono-ja-nu-ko-beggee-yobb-ca-karce-ga-ngir-mu-xeexi/,"['', '«\xa0Duma làqatu nag. Duma lakk it raaya yi. Duma daw duma daay  mbaa may làquji Kanadaa. Fii laay des. Du danga maa bëgg a yóbb duŋŋ-Siin ? Waaw Bismilaah man maa ngi kaso ci diirub  ñenti téeméeri (400) at. Ta it man naa cee wéy ba juróomi téeméeri (500) at mbaa lu ko ëpp, waaye duma séqi ab jéego luy tollu ci fukki junniy (10 000) jun-ñay ngir jàppale leen ngeen di néewal doole ay néew doole mbaa di leen faat «\xa0.', '', '\xa0» Suma bëggee faatu daal, fii laay faatoo, jàmmaarloo ak yaw. Yaw yaay samab noon, du saa-siin yi mbaa wiyet-koŋ, mbaa saa-sapoŋ yi. Taw, yaw ci sa bopp, yaay ki ma noonoo jamono ba nga xamee  ne maa ngi bëgg a jot samag yaataay. Yaw yaay ki may gàllankoor jamono ja ma bëggee Yoon di Yoon.\xa0»', '\xa0» Yaw yaay ki nasaxal samay mébét jamano ja ma bëggee ag yamale. Dangaa bëgg ma dem fenn ci àddina si ?', 'Moo ne fii ci Amerig sax aaroo samay àq ak sam gëm-gëm. Foofu sax sori na fii ci sama kër gii sax aaroo ma fi\xa0».', 'Kaasus Kaley di Muhammet Aali', 'Leeral: duŋŋ-Siin: prison / jun-ñay: kilométre', 'Tekkikat bi: Àlliyun Jóob / bindkat bi: Habiibul Xadiim Géy ', 'Partager la publication ""Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.""']",mboor
Ma tënkal la tuuti ci Saamóori Ture!,https://saabal.com/ma-tenkal-la-tuuti-ci-saamoori-ture/,"['Niki bisub tay bii 02 suwe 1900, ci la Almaami Saamóori Ture wàcc liggéey. Doonoon na jàmbaar ju mag, ab bañkat te daan xeex notaakon bi.Moom, moo taxawal nguurug Wasulu, daan xeex noot gi tubaab bi daan noot réewi nit ñu ñuul ñi ci Afrig sowu-jant gi. Maamu Seeku Ture la mi fi doonoon njiitu réewum Gine te doon jàmbaar ju mag.Bokkoon na ci nooni tubaab yi gën a wex ci ay jamonoom. Ci 02 awril 1882 ci xareb Woyowoyànko, jàmbaari xarekat bii di Saamóori Ture ca la bome xareb mbéefarkati Farãas yi, muy ndam lu rëy.', 'Ndaanaan lu mag lii di Saamóori Ture xeex na noteel gi lu tolloo ci fukki at ak juróom-ñaar ba ni ko tubaab bi jàppe. Mu ngi faatu bisub 02 suwe 1990 ca Gaboŋ, ginnaaw bi ñu ko fa gàddaayalee.', 'www.saabal.com', 'Mbéefakat b: colonisateurBom: gagner', 'Partager la publication ""Ma tënkal la tuuti ci Saamóori Ture!""']",mboor
"Réere sa mboor, réere sa diine ak sa jëm-kanam",https://saabal.com/reere-sa-mboor-reere-sa-diine-ak-sa-jem-kanam/,"['Mboor day yoon wiy tax pas-pasu nit leer, ay jikkoom sàmmu, réere sa mboor, day tax sag dellu ginnaaw ak sag doyadi. Ndax liy tabax am réew day nekk lunu jokkale ci ay maam, baay, doom sët menn maas rekk manut a tabax ba mu mat. Dafay tàmbali ba mu sori, geneen ñëw àggali, ba keroog muy mat. Waxtu woo xam ne réere nanu sunu mboor, sunu Islaam du jag sunu àdduna du jag. Moo tax bi Yàlla yónnee Yónnent bi, li mu ko njëkk a defal mooy fàttali ko mboorum Yónnent ya, la ca wér mu dëggal ko la ca wérul di ay sos mu leeral ko nam demee ba àgg. Loolu di wund ne réere sa mboor sa dara du jag, dellu ginnaaw daf lay yomb.', 'Am réew mu bëgg a jëm kanam la muy njëkk a def mooy xool mbooram, tënk ca fexe ba du ca rëcc, waaye aji-not ji moom li ko yitteel mooy taxale la ak sa mboor ngir am noteel gu sax dàkk.', 'Moo tax xeltukat bu mag bii te ràññeeku muy Seex Anta Jóob li mu gën a soññee mooy fexe ba nit ku ñuul xam mbooram, def ci liggéey bu am solo ndax xam nanu loolu rekk mooy xeex bi sunu fàddoo ba keroog saa di taxaw dunu jëm kanam. Waaye, loolu su amee, li ci des lépp dina ñëw. Moo tax boo xoole yenn réew yi niki Siin ginnaaw bi ñaari xare yu mag yi jeexee li mu def mooy delluwaat ci mbooram ngir tabax réewam.', 'Bàyyil xel ci sa mboor soo bëggee jëm kanam, koo gis ku koy soobantal ñaar rekk lay doon ki tubaab bi yar ba xeebloo ko boppam ak ki naar bi yar ba mu yëg ne moom amul solo.', 'Mboor m=histoireXeltukat b=philosophe ', 'Imaam Ñaŋ Saabal.net', 'www.saabal.com / www.jangwolof.com', 'Partager la publication ""Réere sa mboor, réere sa diine ak sa jëm-kanam""']",mboor
Mboor / Fàttaliku – 31 weeru me atum 1994 – 31 weeru me 2019,https://saabal.com/mboor-fattaliku-31-weeru-me-atum-1994-31-weeru-me-2019/,"['Ñaar-fukki at ak juróom ginnaaw ba Kàppiten Mbay ñàkkee bakkanam ca xare bóomante bi doxoon ci diggante ñaari waaso yi di Utu ya ak Tutsi ya.', 'Kàppiten Mbay Jaañ ab ofise laarme Senegaal la woon bu mbootaayu xeet yi yabaloon ca Ruwàndaa ca atum 1994. Booba fekkoon ñaari waaso yi di Utu yi ak Tutsi ya dëkke mooma réew doon bóomante. La ko fa yóbb woon nak doonon saytu na yëf ya deme, ci kilifteefug Kureelug mbootaayu xeet yi di MINUAR. Lako kilifay Kureel googe sant muy yam rekk ci caytug yëf ya, Mbay Jaañ da koo teg fële xar tànku tubéyam ci wallu Tutsi ya ak lenn ci Utu ya bokkul woon ca ñay bóom Tutsi ya. Ca noona la muccale lu ëpp juróom-benni téemer ci ñoom.', 'Fanweeri fan ak benn, ni tay jii, ci weeru me atum 1994, ba muy ñibbi ca dalub mbootaayu xeet ya moom dong ca la ab ndell dal ca wetu daamar ja mu ne woon. Mu faatu ca saa si. Fekkoon booba fukki fan ak ñaar rekk a desoon mu noppi ca Ruwàndaa ñibbi ca Senegaal ca wetu soxnaam Yaasin Maar Jóob ak seen njaboot.', 'Ñu jàppees ne Mbay Jaañ bàkke na ñu ko ne mooy ki ëpp fit gën a am jom ci ñi mas a liggéyal mbootaayu xeet yi ci saxal jàmm fépp fu aw ay tàkk ci àdduna bi. Ba tax na raaya bi mbootaayu xeet yi jagleel ci gën a wane pas-pas ak njàmbaar ak fit ci liggéey bi, ñi ngi ko duppe Mbay Jaañ.', 'Senegaal Romé Dallaire mi jiite woon Kureel ga mu nekkon, def na seede bii culture Mbay Jaañ : «\xa0Moom kott a daa dem, buy dellusi indiwaale ay nit tollu ci ay fukki nit yu mu muccal ci loxoy bóomkatu Tutsi ya seen i yoxo taq ripp ak dereet. Yamu ca, xanaa tegoon ca sàq ay pexe ci lu leen rawale ca réewum Keeniaa. Bu ca jóge lagg jëli ñeneen\xa0».', 'Partager la publication ""Mboor / Fàttaliku – 31 weeru me atum 1994 – 31 weeru me 2019""']",mboor
Lu tax Feederbu wéy di taxaw jonn fa Ndar ? Ak li mu bóom ci doomi réew mi !,https://saabal.com/lu-tax-feederbu-wey-di-taxaw-jonn-fa-ndar-ak-li-mu-boom-ci-doomi-reew-mi/,"['Partager la publication ""Lu tax Feederbu wéy di taxaw jonn fa Ndar ? Ak li mu bóom ci doomi réew mi !""']",mboor
Ñaas – ñaasu – ñaas-ñaas,https://saabal.com/naas-naasu-naas-naas/,"['Cay jamono, bokkoon na ci màndarga yiy wane ag bokk ci aw askan. Ci mboor, Ñaas nekkoon na baax gu am solo ci mbatiitum Afrig. Niki yeneen miineeli cosaan yi, ñaas-ñaasi der yooyu ñu ngi réer ndax dooley mbatiit mu bees mi, rawatina mom Tugal. Lan mooy seen mboor ak it ban dayo la jëf jooju am jamono jii ci Afrigu tay ji?', 'Njortees na ne mas ngaa daje ak nit ku am i ñaas-ñaas ci kanamam walla feneen ciw yaramam. Bu amagul it du lu aay, xamal rekk ne lu bari lool la ci Afrig gi nit ñu ñuul ñi dëkke. Jëf jooju ñu bari umpale cosaan la ak la muy wund, soree na lool ak lu amadi njariñ. Ñaas-ñaas yi defeesoon ko ngir jëmmal jegeñoog nit ñi ngir gaawal ràññeeg seen cosaan ci biir fere yu ñuul ñi. Amna màndarga yu bari yuy  wane wuute gi ci diggante xeet yi, càllala yi, walla sax waaso yi. Ci lu leer, mboolaayi Afrig yi lootaabewu woon nañu bu baax laata jamonoy nooteel gi ba raw fuuf tay jii.', 'Ci seen téere bii di \xa0» Awon asa ati Orisha ile Yoruba\xa0», doomi Niseryaa yii di Olu Daramola ak Adebayo Jeje saxal nañu ne seen i maam dañu doon ñaasu ngir dimbali seen doom ya bu ñu leen jàppaan jaam, ñu man a xàmmente seen biir te it fàttaliku seen cosaan bu ñu dajee fu sori seen suufi maam.Ay leeral yu yàggul te balle ca réewum Bene xamle nañu ne yenn njaboot yi dañu daan ñaas seen i doom te jubluwaay bi doonuloon lu dul feg leen cig njaam ndax jàppkatu jaam ñi, jëmm yi amul sikk la ñu gënoon a bëgg.', 'Ni ñaas-ñaas yi baree ay xeet, noonu it la lañuy wund wuutee. Bunu sukkandikoo ci seen i bind, seen i dayo ak fa ñuy nekk ci kanam gi, manees naa ràññee nit ñu bokk càllala, meen walla waaso.', 'Lu wuute ak loolu, ñaas-ñaas yi doonul rekk lu ràññatle nit ñi. Paj mi ci Afrig nekkul rekk mu bees mi, waaye mom cosaan la itam te ñaas-ñaas dañu cee am solo su rëy. Xàjjalees na ay xeeti ñaas-ñaas yu bari te jublu gi di faje walla fege. Kon ci Afrig gu ñuul gi, dees di ñaas góor, jigéen ak xale ngir faj leen walla aar leen.', 'Ñaas: scarifier / mbatiit m: la culture / miineel yi: les habitudes /', 'Ngañ Aaw / awdemba90@gmail.com ', 'Partager la publication ""Ñaas – ñaasu – ñaas-ñaas""']",mboor
8 fani maars: Nanu sargal jigéen ñi!,https://saabal.com/8-fani-maars-nanu-sargal-jigeen-ni/,"['', 'Àddu gi Nelson Màndelaa def ginnaaw bi mu génnee kaso mi ngi ko def ak gilley (lunettes) Winni Màndelaa. Nikiw màndarga! Saa su nekk fii ci sunu wet. Saa su nekk dinu won àddina si… Ci réew yu ne ak nekkiin wu ne, bisub 8i maars ma nga fay wéy. Ci Afrig, jigéen dafee mas a am dayo bu rëy te am solo ba jenn jamono. Noste gu jigéen  di ndayi kër, Seex Anta Jóob mi ngi ciy wax ci téeréem bii di Réewi nit ñu ñuul ñi ak seen i mbatiit. Bi islaam ñëwee ci la ñu tëggaat nekkiin wi. Usmaan Sémbeen a ngay wone coppite googu  ci biir filmu bii di ceddo…', 'Ci Afrig, rawatina Senegaal, bis bi dafa am dayo bu am solo. Loolu di wane fonkeel gi am jëme ci jigéen doon ndàlluw sunu réew. Ci Afirig am nanu fi Ranawalunaa 3, Ndaxte Yàlla, Aana Singaa…', 'Ca réewi Tugal ya beneen xeex a fa am. Jigéen ñaa nga am sañ-sañu woote ci atum junni ak juróom-ñenti téeméer  ak ñen-fukk ak juróom. Looloo waral bis bi ñu koy cambal ak di ko màggal nu woote tay jii ci réew yépp.', 'Lu jëm ci ñi doon xeexal jigéen, ñi ngi fi batay. Def nañu liggéey bu am solo ci jeqiku gi amoon  Farãas waaye itam ci xeex yi amoon ci Afrig. Doxu ñaxtu ga ñu defoon ca Garambasaam niiral la ci. Ci Senegaal, ay paŋkaar ñoo gatandu Degóol ci atum junni ak juróom-ñenti téeméer ak juróom fukk ak juroom-ñatt te ña ko defaroon doonoon ay jigéen…', 'Lan mooy taxawaayu jigéenu Afrig ci àddunay tay jii?', 'Ñu bari jéem nañoo tontu laaj boobu. «\xa0Bataaxel bu gudde nii\xa0» te Mariyaama Ba bind ko, jot naa lal laltaay gi ciy yeete . Usmaan Sémbeen jigéen la jagleel liggéeyam yi mujj.  Tay jii, yeete gaa ngi jaar ci filmu yu bari yu ñuy tasaare ci tele yi…', '«\xa0Maa ngi way sa rafetaay biy wéy, melo wi may dàkk ci Aji-sax ji laataa dogal bu fiir bi di la def dóom ngir dundal reeni dundu gi.\xa0»', 'Maa ngi àbbe kàddu yooyu ci Seŋoor ngir jox ko bépp jigéenu àdduna si.', 'Bàcc Sàmba Jaañ dongo ca lefum mboor mu «\xa0UCAD\xa0».', 'Albatros ci tekki gi / awdemba90@gmail.com / saabal.net@gmail.com', 'Partager la publication ""8 fani maars: Nanu sargal jigéen ñi!""']",mboor
Liy firndeel ne yaqub làkku Wolof a gën a gànjaru bob farañse,https://saabal.com/liy-firndeel-ne-yaqub-lakku-wolof-a-gen-a-ganjaru-bob-faranse/,"['Bismillaah, ci turu Yàlla, ma tàmbali. Alhamdu lillaah, cant fa Yàlla.🤲🏿', 'Bokk yi kaayleen nu waxtaan ci làkku farañse!📢', 'Mbokk mbaa xam nga ne làkku farañse mi nga naw lool ba mu tax la a xeeb saw làkk, ni làkk yépp ay waat yu ñu àbb te dajale dong la😌???', 'Topp ma, dinga ci xam dara👊🏿!', 'Ci farañse:', '😌-Waati xam-xam yi, waati gereg ak yu latiŋ yu ñu jabbase (jaxase) lañu.', 'Niral : hydro-phile : nob-ndox🤨 lay tekki ci gereg, hydro-phobe : ragal-ndox…..😲', 'Yeneen waat yi noonu lañu mel.', '😌-Waat yi jëm ci xare yu bari ci Almaa lañu juge', 'Niral: Maréchal ( A: Marschall), obus ( A: Haubitze )…..😲', 'Yeneen waat yi it noonu lañu mel.', '😌-Waat yi jëm ci xarala yu yees yi yu ci bari ci àngale la ko àbbe.', 'Niral: internet, taylorisation, …😲', '😌-Waat yi jëm ci mbay ak biri bis bu ne yu bari ci normaa lañu juge.', 'Niral: crèche, auberge, blanc, ble….😲', '😌🤝🏿-Toppaat ma ma xamal la làkk yi farañse àbb ak limu waat yi mu leen àbb.', '. Àngale: 2515i waat. Làkku itaali : 1198i waat. Almaa ak làkku Ótiris: 546i waat. Español: 476i waat. Làkku Neerlànd: 249i waat. Portige: 117i waat. Araab ak làkki Afrig-asi : 528i waat. Farañsig ga woon: 368i waat. Làkku Góol: 147i waat. Yenn làkki islaaf ak yu indoy amerig : 10 931', '😱😱😱😱Lii yéemewut a!!', '. Wolof : àbb na ko ay waat yu bari lim ba a leerul.🤩', 'Niral: laptot: lapptoo, banane: banaana, karité: kaarite, turu garab yu bari ak yeneen…😊😲', '(Sukkandikukaayu yenn yi: «\xa0le Robert\xa0»)😌😌', 'Ca gàggantikaayu «\xa0le Robert\xa0» 60 000i waat ya ca ne, 11 825 yi farañse da ko a àbb😱😱 (xaaral ma daw sax!!)', '😌Ci gàttal, wenn làkk setul ci àbb, rawatina farañse😁, moom ay waati àbb yu ñu dajale rekk la daanaka. (Àngale a ko a yées nag, mooy làkk wi ëpp i àbb ci kaw suuf ci li nu xamagum, waatam ya xaaj ba da ko a àbb😱🤭🏃🏿\u200d♂️)', '😋Cëy! Bu nu delloo woon waat yi farañse àbb seen i woroom, lu farañsey dese ciy waat?😅 Ndax farañse dina amati?😫 Ndax farañse bi dina manati wax soxlaam?🥺', 'Bokk yi, tontuleen laaj yi!!🤝🏿👊🏿', 'Abdulaay Sekk', 'Partager la publication ""Liy firndeel ne yaqub làkku Wolof a gën a gànjaru bob farañse""']",chronique
Diggante ñaar ñu nekk waxtaanay la koy rataxal,https://saabal.com/diggante-naar-nu-nekk-waxtaanay-la-koy-rataxal/,"['Góor gi xamul ne Jaan a ngi ci suuf.', 'Jigéen ji xamul ne xeer wu rëy-rëy moo naj góor gi.', 'Jigéen jaa gi naan: \xa0» wuy dinaa daanu\xa0»!', 'Te manatul a yéeg ndax Jaan jaa ngi koy màtt.', 'Mu ngay wax ca xelam naan: «\xa0lan moo tax góor gi ne damaa bëgg jëfandikoowul dooleem ji ngir xëcc ma, ma yéeg ci kaw.\xa0»', 'Góor gaa ngay wax naan: \xa0» maa ngi dee!\xa0»', 'Ca am xelam ma nga naan:\xa0» waaye dinaa wéy di xëcc ak sama doole jépp ji ma am\xa0»; teg ca sax ne «\xa0lan moo tax jigéen jii jéemul def dara ngir yéeg ci kaw?\xa0»', 'Njàngat li:', 'Leeg-leeg dunu gis jafe-jafe yi keneen di dund waaye moom it du gis mettiit wi nuy dund.', 'Noonii lay deme leeg-leeg ca barabu liggéeyukaay ya, ca kër ga, ci biir bëggante gi, ak ci biir xaritoo gi… Ndare danoo waroon di góor-goorlu di jéem a nàndante. Nanu jéem a xalaate neneen tey ba di àtte ak a tuumaal, di bañ a sukkandiku ci yaakaar ak jortu rawatina lu ñaaw la… Nanu jéem di gis la nëbbu…', 'Leeg-leeg xalaat ak sànni sa bët ca la nëbbu dina doon caabi jiy ubbi yenn wunt yi tëju.', 'Albatros ak Habiibul Xadiim Géy ', 'Partager la publication ""Diggante ñaar ñu nekk waxtaanay la koy rataxal""']",chronique
"Àddina baa ngi soppi xar-kanam, Naka Afrig ?",https://saabal.com/addina-baa-ngi-soppi-xar-kanam-naka-afrig/,"['Ca réewum Amerig, daaneel nañu fa ay tën yu bari yu nekkoon ca yenn mbedd ya ak bayaal ginnaaw faatug George Floyd. Yenn yi, ñaxtukat yi ñoo leen déjjati; yi ci des kilifay gox ya ndax coow yu yàgg yu ñu juroon. Ci nataal bu njëkk bi, tënub fara ba woon ca Filaadelfi, Frank Rizzo mi ñuy tuumaal ne dafa doon boddixeet ba waral ñu suub ko ba noppi dindi ko. ', 'Ca Birmingaam nekk ca Alabamaa, tënub Charles Linn mi bokkoon ca ñay xeex ngir njàppum jaam wéy, la fa ñaxtukat ya daaneel ba tax kilifay gox ba war koo dindi.', ' Ba tay ca Mongomeri, nekk ca Alabamaa, ñaxtukat ya daaneel nañu fa tënub 112 at bu mu mbootaayu GEN. Robert E. Lee mu ne woon tënn ca buntu daara-digg-dóomu ju Lee. ', 'Tënub Edward Carnack doonoon jàmbur ca Amerig te móomoon ab yéenekaay bu daan dal ci kaw ñi daan aar yelleefi nit ña, dàjji nañu ko ba noppi génne ko ca suufus dëkk bii di Nashwil. ', 'Ca Alexàndiri, Wirsini, fara ba siiwal na ci Tiwitéer ay naataali tën bu tuddoon «\xa0Appomattox\xa0» bob seen boroom moo kp dindi. Kàddu ya mu ca sof mooy : \xa0» Alexàndiri, niki yeneen gox yu mag yépp, mu ngi wéy di soppiku…\xa0»', 'Laaj biy sampe dafay doon, lan moo waral Senegaal ak yeneen réew yi ñu doon jël seen i doom di leen jaayi ca Amerig ñu ne dann fa ñu nekkoon rekk ba ña soppi xar-kanam?', 'Lu waral ñi doon jaay ak a jënd nit, di leen def jaamu mujj am kersay bàyyi tëni ña ko doon def, te réew yi ñu doon jël seen i doom di leen jaayi wéy di màggal tën yooyu…?Lu Feederbu di def Ndar?', 'Bu nu dikkaatee indi leen yenn ci tën yi béefeerkat yi ñu sampal i tën te warul ndax yayooñu ko.', 'Ngañ Aaw awdemba90@gmail.com ', 'Partager la publication ""Àddina baa ngi soppi xar-kanam, Naka Afrig ?""']",chronique
"Réere sa mboor, réere sa diine ak sa jëm-kanam",https://saabal.com/reere-sa-mboor-reere-sa-diine-ak-sa-jem-kanam/,"['Mboor day yoon wiy tax pas-pasu nit leer, ay jikkoom sàmmu, réere sa mboor, day tax sag dellu ginnaaw ak sag doyadi. Ndax liy tabax am réew day nekk lunu jokkale ci ay maam, baay, doom sët menn maas rekk manut a tabax ba mu mat. Dafay tàmbali ba mu sori, geneen ñëw àggali, ba keroog muy mat. Waxtu woo xam ne réere nanu sunu mboor, sunu Islaam du jag sunu àdduna du jag. Moo tax bi Yàlla yónnee Yónnent bi, li mu ko njëkk a defal mooy fàttali ko mboorum Yónnent ya, la ca wér mu dëggal ko la ca wérul di ay sos mu leeral ko nam demee ba àgg. Loolu di wund ne réere sa mboor sa dara du jag, dellu ginnaaw daf lay yomb.', 'Am réew mu bëgg a jëm kanam la muy njëkk a def mooy xool mbooram, tënk ca fexe ba du ca rëcc, waaye aji-not ji moom li ko yitteel mooy taxale la ak sa mboor ngir am noteel gu sax dàkk.', 'Moo tax xeltukat bu mag bii te ràññeeku muy Seex Anta Jóob li mu gën a soññee mooy fexe ba nit ku ñuul xam mbooram, def ci liggéey bu am solo ndax xam nanu loolu rekk mooy xeex bi sunu fàddoo ba keroog saa di taxaw dunu jëm kanam. Waaye, loolu su amee, li ci des lépp dina ñëw. Moo tax boo xoole yenn réew yi niki Siin ginnaaw bi ñaari xare yu mag yi jeexee li mu def mooy delluwaat ci mbooram ngir tabax réewam.', 'Bàyyil xel ci sa mboor soo bëggee jëm kanam, koo gis ku koy soobantal ñaar rekk lay doon ki tubaab bi yar ba xeebloo ko boppam ak ki naar bi yar ba mu yëg ne moom amul solo.', 'Mboor m=histoireXeltukat b=philosophe ', 'Imaam Ñaŋ Saabal.net', 'www.saabal.com / www.jangwolof.com', 'Partager la publication ""Réere sa mboor, réere sa diine ak sa jëm-kanam""']",chronique
Lu tax Feederbu wéy di taxaw jonn fa Ndar ? Ak li mu bóom ci doomi réew mi !,https://saabal.com/lu-tax-feederbu-wey-di-taxaw-jonn-fa-ndar-ak-li-mu-boom-ci-doomi-reew-mi/,"['Partager la publication ""Lu tax Feederbu wéy di taxaw jonn fa Ndar ? Ak li mu bóom ci doomi réew mi !""']",chronique
"Wiktoor Solseer daanu na ca Martinig, lu tax Feederb wéy di taxaw jonn fa Ndar ?",https://saabal.com/wiktoor-solseer-daanu-na-ca-martinig-lu-tax-feederb-wey-di-taxaw-jonn-fa-ndar/,"['Ñaari xale yu jigéen yii, ay bañkat lañu yu bokkoon ca ña daaneel tënu Wiktoor Solseer ca Martinig:', 'Tën bu Wiktoor Solseermu bon mi daaneel nañu ko bisub 22 mee 2020 ca Martinig. Ña ko def nag ay xale yu am fulla lañu te bokk na ci ñoom ñaari xale yu jigéen yii ci nataal bi.', ' Li ci gën a yéeme sax mooy xale bu jigéen bi féete ci càmmoñu péeñ mi, mi ngi tudd Alexaan Lafonten, moom mii moo bañoon a def kàtteg «\xa0BAC\xa0» ci làkkuw Farañse ca atum 2019 ci aw wëppa wu jëm ci Wiktoor Igóo di ab giiralkat ( raciste).', 'Ñaar-fukki fan ak ñaar ci mee ci atum junni ak juróom-ñatti téeméer ak ñeen-fukk ak juróom-ñatt, ci la doomi Martinig yi xeex ak notaakon ya ( tubaab bi) daal di génn ci ak njaam. Ci la wurujkat ak sàcc bii di Wiktoor Solseer daaldi jaar ngir wax ne terees na ag njaam. Bis bi ñu teree njaam ñu ngi koy màggal ñaar-fukki fan ak ñaar ci mee ca Martinig ba waral bañkati réew ma ne ca poseet ngir daaneel tën boobu ñu doon sargalee doomu Farãas bii di Wiktoor Solseer.', 'Doo mas a gis ca réewum Farãas ay tën yu ñu jagleel bañkat yu mag yi dëkk Afrig, ñu man cee lim: Saamóori Ture, Tomaa Sànkara, Kuwaame Kurumaa, Omar Bolondeŋ Jóob, Mari Nguwaabi, Bartelemi Bogandaa, Sãa Sag Deselen, Amet Sayku Ture, Malkom X, Seex Anta Jóob, Amilkaar Kabraal, Samoraa Masaal, Patiriis Lumumbaa, Silfaniis Ólimpiyóo, Tabiyóo Amoreŋ, Seex Ahmadu Bàmba, Walteer Órotneey. Ku lim juum waaye deesul fàtte bañkatub réewum Kamérun bii di Filips Mumiyee, Ernees Unje ak Rubenum Ñoobe. Li doy waar nag mooy ci réewi Afrig yi ak ca Antiy rekk ngay dem di fa gis ay tën, ay xàll ak i mbedd yu ñu duppe ay raykatu nit ay bóomkat ay yongkat ay jaaykatu nit ay boddikatu xeet yu daan toroxal nit ku ñuul te ñu man cee lim: Degóol, Gàndi, Feederbu iktoor Solsëer, Wiktoor Igóo ak Abraham Linkon.', 'Tën b: statue / giiralkat: raciste / boddikatu xeet: xénophobe ', 'Ngañ Aaw / awdemba90@gmail.com ', 'Partager la publication ""Wiktoor Solseer daanu na ca Martinig, lu tax Feederb wéy di taxaw jonn fa Ndar ?""']",chronique
"Korite Gaawu walla Dibéer, ku war a fay bis ? Sëriñ Abdu Asiis Ture",https://saabal.com/korite-ajjuma-walla-gaawu-ku-war-a-fay-bis-serin-abdu-asiis-ture/,"['Partager la publication ""Korite Gaawu walla Dibéer, ku war a fay bis ? Sëriñ Abdu Asiis Ture""']",chronique
Ñaas – ñaasu – ñaas-ñaas,https://saabal.com/naas-naasu-naas-naas/,"['Cay jamono, bokkoon na ci màndarga yiy wane ag bokk ci aw askan. Ci mboor, Ñaas nekkoon na baax gu am solo ci mbatiitum Afrig. Niki yeneen miineeli cosaan yi, ñaas-ñaasi der yooyu ñu ngi réer ndax dooley mbatiit mu bees mi, rawatina mom Tugal. Lan mooy seen mboor ak it ban dayo la jëf jooju am jamono jii ci Afrigu tay ji?', 'Njortees na ne mas ngaa daje ak nit ku am i ñaas-ñaas ci kanamam walla feneen ciw yaramam. Bu amagul it du lu aay, xamal rekk ne lu bari lool la ci Afrig gi nit ñu ñuul ñi dëkke. Jëf jooju ñu bari umpale cosaan la ak la muy wund, soree na lool ak lu amadi njariñ. Ñaas-ñaas yi defeesoon ko ngir jëmmal jegeñoog nit ñi ngir gaawal ràññeeg seen cosaan ci biir fere yu ñuul ñi. Amna màndarga yu bari yuy  wane wuute gi ci diggante xeet yi, càllala yi, walla sax waaso yi. Ci lu leer, mboolaayi Afrig yi lootaabewu woon nañu bu baax laata jamonoy nooteel gi ba raw fuuf tay jii.', 'Ci seen téere bii di \xa0» Awon asa ati Orisha ile Yoruba\xa0», doomi Niseryaa yii di Olu Daramola ak Adebayo Jeje saxal nañu ne seen i maam dañu doon ñaasu ngir dimbali seen doom ya bu ñu leen jàppaan jaam, ñu man a xàmmente seen biir te it fàttaliku seen cosaan bu ñu dajee fu sori seen suufi maam.Ay leeral yu yàggul te balle ca réewum Bene xamle nañu ne yenn njaboot yi dañu daan ñaas seen i doom te jubluwaay bi doonuloon lu dul feg leen cig njaam ndax jàppkatu jaam ñi, jëmm yi amul sikk la ñu gënoon a bëgg.', 'Ni ñaas-ñaas yi baree ay xeet, noonu it la lañuy wund wuutee. Bunu sukkandikoo ci seen i bind, seen i dayo ak fa ñuy nekk ci kanam gi, manees naa ràññee nit ñu bokk càllala, meen walla waaso.', 'Lu wuute ak loolu, ñaas-ñaas yi doonul rekk lu ràññatle nit ñi. Paj mi ci Afrig nekkul rekk mu bees mi, waaye mom cosaan la itam te ñaas-ñaas dañu cee am solo su rëy. Xàjjalees na ay xeeti ñaas-ñaas yu bari te jublu gi di faje walla fege. Kon ci Afrig gu ñuul gi, dees di ñaas góor, jigéen ak xale ngir faj leen walla aar leen.', 'Ñaas: scarifier / mbatiit m: la culture / miineel yi: les habitudes /', 'Ngañ Aaw / awdemba90@gmail.com ', 'Partager la publication ""Ñaas – ñaasu – ñaas-ñaas""']",chronique
Gàndam buxum ci ceeb bi – Paab Aale Ña…,https://saabal.com/gandam-buxum-ci-ceeb-bi-paab-aale-na/,"['', 'Partager la publication ""Gàndam buxum ci ceeb bi – Paab Aale Ña…""']",chronique
"Lan moo tax Singapuur, Kore, Taywaan ak réew yu ni mel raw Senegaal – Ndax ni ko woroom xam-xam yi waroon a saytoo noonu la…?  –  Daawuda Géy Pikin FRAPP France Dégage",https://saabal.com/lan-moo-tax-singapuur-kore-taywaan-ak-reew-yu-ni-mel-raw-senegaal-ndax-ni-ko-woroom-xam-xam-yi-waroon-a-saytoo-noonu-la-daawuda-gey-pikin-frapp-france-degage/,"['', '', 'Partager la publication ""Lan moo tax Singapuur, Kore, Taywaan ak réew yu ni mel raw Senegaal – Ndax ni ko woroom xam-xam yi waroon a saytoo noonu la…?  –  Daawuda Géy Pikin FRAPP France Dégage""']",chronique
Liy firndeel ne yaqub làkku Wolof a gën a gànjaru bob farañse,https://saabal.com/liy-firndeel-ne-yaqub-lakku-wolof-a-gen-a-ganjaru-bob-faranse/,"['Bismillaah, ci turu Yàlla, ma tàmbali. Alhamdu lillaah, cant fa Yàlla.🤲🏿', 'Bokk yi kaayleen nu waxtaan ci làkku farañse!📢', 'Mbokk mbaa xam nga ne làkku farañse mi nga naw lool ba mu tax la a xeeb saw làkk, ni làkk yépp ay waat yu ñu àbb te dajale dong la😌???', 'Topp ma, dinga ci xam dara👊🏿!', 'Ci farañse:', '😌-Waati xam-xam yi, waati gereg ak yu latiŋ yu ñu jabbase (jaxase) lañu.', 'Niral : hydro-phile : nob-ndox🤨 lay tekki ci gereg, hydro-phobe : ragal-ndox…..😲', 'Yeneen waat yi noonu lañu mel.', '😌-Waat yi jëm ci xare yu bari ci Almaa lañu juge', 'Niral: Maréchal ( A: Marschall), obus ( A: Haubitze )…..😲', 'Yeneen waat yi it noonu lañu mel.', '😌-Waat yi jëm ci xarala yu yees yi yu ci bari ci àngale la ko àbbe.', 'Niral: internet, taylorisation, …😲', '😌-Waat yi jëm ci mbay ak biri bis bu ne yu bari ci normaa lañu juge.', 'Niral: crèche, auberge, blanc, ble….😲', '😌🤝🏿-Toppaat ma ma xamal la làkk yi farañse àbb ak limu waat yi mu leen àbb.', '. Àngale: 2515i waat. Làkku itaali : 1198i waat. Almaa ak làkku Ótiris: 546i waat. Español: 476i waat. Làkku Neerlànd: 249i waat. Portige: 117i waat. Araab ak làkki Afrig-asi : 528i waat. Farañsig ga woon: 368i waat. Làkku Góol: 147i waat. Yenn làkki islaaf ak yu indoy amerig : 10 931', '😱😱😱😱Lii yéemewut a!!', '. Wolof : àbb na ko ay waat yu bari lim ba a leerul.🤩', 'Niral: laptot: lapptoo, banane: banaana, karité: kaarite, turu garab yu bari ak yeneen…😊😲', '(Sukkandikukaayu yenn yi: «\xa0le Robert\xa0»)😌😌', 'Ca gàggantikaayu «\xa0le Robert\xa0» 60 000i waat ya ca ne, 11 825 yi farañse da ko a àbb😱😱 (xaaral ma daw sax!!)', '😌Ci gàttal, wenn làkk setul ci àbb, rawatina farañse😁, moom ay waati àbb yu ñu dajale rekk la daanaka. (Àngale a ko a yées nag, mooy làkk wi ëpp i àbb ci kaw suuf ci li nu xamagum, waatam ya xaaj ba da ko a àbb😱🤭🏃🏿\u200d♂️)', '😋Cëy! Bu nu delloo woon waat yi farañse àbb seen i woroom, lu farañsey dese ciy waat?😅 Ndax farañse dina amati?😫 Ndax farañse bi dina manati wax soxlaam?🥺', 'Bokk yi, tontuleen laaj yi!!🤝🏿👊🏿', 'Abdulaay Sekk', 'Partager la publication ""Liy firndeel ne yaqub làkku Wolof a gën a gànjaru bob farañse""']",njanse
Diggante ñaar ñu nekk waxtaanay la koy rataxal,https://saabal.com/diggante-naar-nu-nekk-waxtaanay-la-koy-rataxal/,"['Góor gi xamul ne Jaan a ngi ci suuf.', 'Jigéen ji xamul ne xeer wu rëy-rëy moo naj góor gi.', 'Jigéen jaa gi naan: \xa0» wuy dinaa daanu\xa0»!', 'Te manatul a yéeg ndax Jaan jaa ngi koy màtt.', 'Mu ngay wax ca xelam naan: «\xa0lan moo tax góor gi ne damaa bëgg jëfandikoowul dooleem ji ngir xëcc ma, ma yéeg ci kaw.\xa0»', 'Góor gaa ngay wax naan: \xa0» maa ngi dee!\xa0»', 'Ca am xelam ma nga naan:\xa0» waaye dinaa wéy di xëcc ak sama doole jépp ji ma am\xa0»; teg ca sax ne «\xa0lan moo tax jigéen jii jéemul def dara ngir yéeg ci kaw?\xa0»', 'Njàngat li:', 'Leeg-leeg dunu gis jafe-jafe yi keneen di dund waaye moom it du gis mettiit wi nuy dund.', 'Noonii lay deme leeg-leeg ca barabu liggéeyukaay ya, ca kër ga, ci biir bëggante gi, ak ci biir xaritoo gi… Ndare danoo waroon di góor-goorlu di jéem a nàndante. Nanu jéem a xalaate neneen tey ba di àtte ak a tuumaal, di bañ a sukkandiku ci yaakaar ak jortu rawatina lu ñaaw la… Nanu jéem di gis la nëbbu…', 'Leeg-leeg xalaat ak sànni sa bët ca la nëbbu dina doon caabi jiy ubbi yenn wunt yi tëju.', 'Albatros ak Habiibul Xadiim Géy ', 'Partager la publication ""Diggante ñaar ñu nekk waxtaanay la koy rataxal""']",njanse
Nanu déjjati : di kàdduy Guy-maris Saañaa !,https://saabal.com/nanu-dejjati-di-kadduy-guy-maris-saanaa/,"['', 'Askanu Senegaal jox na li mu am lépp njiitu réew mi Maki Sàll. Njiitu réew mi Maki Sàll delloowu leen lu dul ñàkkum ndox, ñakk ay fajkat ak ay rewlekat, ñàkk àtte bu jaar yoon bu fekkee sax du nappaaje yoon, luubal suuf, ñàkk i jànguwaay ak ay jàngalekat ak ñàkk leeral ak ñàkk kaaraange…', 'Maa ngi metiitlu bu baax mar wi askan wi di dund ci ñaari jamono yu tombe te metti yii di koronaawiris ak tàngaay wi. Nanu wattu la daloon waa Kaps-Kiriŋ:', 'Juróom-benni fan ci noowàmbar ci atum 2019, FRAPP ak «\xa0Forum sósyaal Senegale\xa0» amaloon nañu am ndaje ak taskati xibaar yi ngir xamle seen ñàkk a ànd ci ni ñu joxe waa «\xa0SUEZ\xa0» yorug ndox mu Senegaal.', '«\xa0SDE\xa0» gaaraloon na juróom fukk ak juróom ñaari dërëm yu tombal juróom ñent (285,9) ci m3 bu nekk. Ca jamono jooja SUEZ mu ngi gaaraloon juróom benn fukk yu néew benn fiftin bu tombal juróom (298,5) ci sunu xaalis ci m3. Ci fukk ak juróomi (15) at, loolu dina tax ñu ñàkk juróom fukki milyaar ci sunu xaalis bunu àndee ak Sues.', 'Lii nag moo waral bettuma benn yoon tay may dégg ñuy ruumandaat yokkute jëgu ndox mi te askan wi di jaar fu nekk ngir man koo am sax.', 'Ginnaaw loolu bu ñu gisee ni faktiiri ndox mi yokkoo, nguur gi day def ak «\xa0SEN’EAU\xa0» na mu defoon ak «\xa0SENELEC\xa0». Lu jëm ci mbëj gi, nguur gi daf koo yokk laataa lél ba mu joxe woon ngir yokk gi. Lu jëm ci ndox mi nguur gi daf koo yokk te yëgalu ko sax askan wi.', 'Laaj bi gën a am solo nag feneen la nekk, ci jamono ji ñuy jël yorug ndox mi di ko jox gox-ngoxaan te war a móomale ndox mi waa réew mi, doy na waar lool ci Afrig ñuy jaay ndox ay jàmbur te ñépp xam nañu ne ci at yii di ñëw ndox mooy doon liy waral xare yu bari di am. Li nu soxla du «\xa0SEN’EAU\xa0» waaye sunu ndox ngir aar sunu askan.', 'Ngir ñu sampal la ci ndoxum SUEZ mi, dangay joxe ñeen-fukki junni ak juróom benn ak ñaari téeméer(231 000) te SDE mi ngi doon laaj fukki junni ak juróom ñatt (90 000).', '«\xa0SUEZ\xa0» mayoon na ay sëfaan farab Ndar bi te moom moomu gurob Maki Sàll la te doonoon fi jëwriñ ji yore ndox mi ca jamono jooja.Ndax dañoo geroon Maasuur Fay ?', 'Foofu, ag xëccoo ci njariñ gu jëm ci jox lijjanti gii di «\xa0SUEZ\xa0» yorug ndoxum Senegaal gi te mu defaroon Kër-Momar Saar 3, terewuloon Maki Sàll ak goroom boobu ñu jël ndoxum Senegaal daaldi koy jox SUES.', 'Looloo war tax nu déjjati lépp loo xam ne moo yor turi mbéefarkat ak xeetalkat yi; waaye war nañoo dàjji itam noteel gu bees gi ak it ñi ko fi teewal ci Afrig.War nañoo déjjatu xelum nooteel gi ak nangoo doon jaam gi ak nangu noteel gi.War nañoo tuddaat sunu bayaal yi waaye war nañoo jëm itam ci «\xa0moom sa réew\xa0».', 'Féexalleen Abdu Kariim Géy Xurum-xàq', 'Albatros ak Habiibul Xadiim Géy  ak Móomi Jóob', 'Partager la publication ""Nanu déjjati : di kàdduy Guy-maris Saañaa !""']",njanse
Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.,https://saabal.com/xare-diggante-wiyetnaam-ak-amerig-tontuy-muhammat-aali-jamono-ja-nu-ko-beggee-yobb-ca-karce-ga-ngir-mu-xeexi/,"['', '«\xa0Duma làqatu nag. Duma lakk it raaya yi. Duma daw duma daay  mbaa may làquji Kanadaa. Fii laay des. Du danga maa bëgg a yóbb duŋŋ-Siin ? Waaw Bismilaah man maa ngi kaso ci diirub  ñenti téeméeri (400) at. Ta it man naa cee wéy ba juróomi téeméeri (500) at mbaa lu ko ëpp, waaye duma séqi ab jéego luy tollu ci fukki junniy (10 000) jun-ñay ngir jàppale leen ngeen di néewal doole ay néew doole mbaa di leen faat «\xa0.', '', '\xa0» Suma bëggee faatu daal, fii laay faatoo, jàmmaarloo ak yaw. Yaw yaay samab noon, du saa-siin yi mbaa wiyet-koŋ, mbaa saa-sapoŋ yi. Taw, yaw ci sa bopp, yaay ki ma noonoo jamono ba nga xamee  ne maa ngi bëgg a jot samag yaataay. Yaw yaay ki may gàllankoor jamono ja ma bëggee Yoon di Yoon.\xa0»', '\xa0» Yaw yaay ki nasaxal samay mébét jamano ja ma bëggee ag yamale. Dangaa bëgg ma dem fenn ci àddina si ?', 'Moo ne fii ci Amerig sax aaroo samay àq ak sam gëm-gëm. Foofu sax sori na fii ci sama kër gii sax aaroo ma fi\xa0».', 'Kaasus Kaley di Muhammet Aali', 'Leeral: duŋŋ-Siin: prison / jun-ñay: kilométre', 'Tekkikat bi: Àlliyun Jóob / bindkat bi: Habiibul Xadiim Géy ', 'Partager la publication ""Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.""']",njanse
"« Sama jëkkër daf maa moy ak jeneen jigéen ba ma xam ko », nettali bu am solo",https://saabal.com/sama-jekker-daf-maa-moy-ak-jeneen-jigeen-ba-ma-xam-ko-nettali-bu-am-solo/,"['Sama jëkkër daf maa wor, moy ma ak jeneen jigéen. Bi ma ko yëgee meroon naa lool waaye damaa bës sama xol; togg sama añ, jox ko mu lekk. Dama koo toppatoo bu baax sax. Lekk na ba noppi ne ma\xa0» Ca dëgg-dëgg am naa lu ma metti ndax danga maa gaañ «\xa0.', 'Wax na ma it ne : ndax man naa laa kott?', 'Amoon naa lu ma metti lool waaye damaa nangu.', 'Mu wax ma ne : Damaa bëgg a baane ak yaw.', 'Ma nangu te teguma ci baat mu def la mu bëgg ! Li waral doxaliinam wii nag mooy xam na ne xam naa li mu def.', 'Damaa ànd ak dal waaye maa ngi woon ci sama noppi gi rekk. Fippuwuma, wanewuma sama mer, damaa muñ sama mettiit ! Mu tàmbli nag di am kersa ba noppi di ma laaj lan laa bëgg mu defal ma ko.', 'Li ko jaaxal mooy waxuma ko dara ca la mu def te songuma ko xuloo.', 'Ca ginnaaw suba sa mu ne ma sama liir bi, maa ngi jéggalu ndax xam naa ne tooñ naa la, mettiital naa la, te am naa ci kersa. Manatuma laa xool sax ci biir i gët.', 'Ma tontu ko: «\xa0ah defoo ma dara sax njort naa ne man mii maa la tooñ, man mii maa la metiital, defal li gën ci yaw; defal li gën fi nun ; defal li nga xam ne moo lay bégal\xa0».', 'Ca ngoon sa ba mu wàccee ba ñibbisi ca la ma wax ne sëy si nga bu yàgg ba leegi waaye jot na nag nu dem wuti këyit guy màndargaal sunu diggante ndax jigéen ju baax nga te man a muñ te loolu xalaatloo na ma lu bari. Giñal naa la ne dinaa bàyyi lépp !', 'Dafa wàcce boppam ba mujj tuuti ci sama kanam, moom mi amoon fulla lool ci boppam, kenn yabu ko woon, daawul wane daray xeebu ci sama kanam. Ma am ca kersa sax ndax samag noppi ak sama muñ ñoo ma jox dooley peeg sama góor gi, dóor ko ba mu may raamal te sama loxo laalu ko.', 'Yaw jigéen ji ak lu man a xew, du xëtër-xëtër walla mer moo faj. Loolu du indi saafara ci jafe-jafe yi ndax loo gën a tàng rekk sam xel dem nga wax lu ëpp, ba mu man a dëpp coow la yay la, wan la ginnaaw mbaa mu gën laa sori.', 'Bu fekkee sa jëkkër am na xalaatub wor la, dina ko def waaye nag xamal ne sa doxaliin ci moom, ni ngay yore sa kër, mooy jeexiital ci wor ga mu lay wor ! Jigéen dafa war a nooy !', 'Toppatool sa góor. Bu fekkee sax dangaa mer nangul reeyal !', 'Jigéen dañu koo tën ngir muy dalal góor ak di àndi jàmm ak dal ci këram.', 'Muñ ak noppi metti nañu waaye ñoom ñooy gànnaay yi gën a wóor ci tëye sa boroom kër ak sàmm seen diggante.', 'Albatros ak Habiibul Xadiim Géy', 'Partager la publication ""«\xa0Sama jëkkër daf maa moy ak jeneen jigéen ba ma xam ko\xa0», nettali bu am solo""']",njanse
Aw làkk dafay dox… dëppoo ca am solo,https://saabal.com/aw-lakk-dafay-dox-deppoo-ca-am-solo/,"['Sapoŋ mi bokk ci réew yi gën a xerañ ci ndefar ug jumtukaayu xarala yi ak yu kër yi gën a ñoŋ ci àddina si ba ñépp xam ko, lu tax sosuñu ay waat yu yees ngir tudd jumtukaay yooyu?', 'Dañuy jëfandikoo ay waati Àngale yu ñu waxee ca seenug koj. Gisees na ne ba ci seen téere yi ñuy mbind sax dañu ciy aajar lu ni mel ngir xamle ko. Leneen lees ci gendiku sax mooy réewum Sapoŋ yattul i waat ngir tudd ay jumtukaay yu ci mel ni aypaat tablet ak waat yii di ñëw dañu koo jële ci Àngale daa di koy Saponeel ngir man koy jëfandikoo :', 'Moo tax nun it nu war yombal xam-xam sunuy ndaw ngir gën a man a teel a peeg jumtukaay yii nga xam ne jamono da koo soxla te maneesu koo ñàkk, nekk fi nag di ko fentaat gudal aw yoon lay doon ci lol manoon naa ñàkk.Fexe ba li nu amul nu jëli ko fof am na fa te gànjaru na ba man koo boole ci li nu am mu jariñ nu ?', 'Ndax jotul nu soppi xalaatin ci ne sunu làkk yii amul waatu xam-xam yi ? Niral gi mooy Sapoŋ mii nu jël nga xam ne waat ya Àngale yaa ko moom waaye xam-xam bay defar jumtukaay ba tur woowa di wuyoo ñoom ñoo koy yor ?', 'Lan moo waral manu noo jànge ci suniy làkk te laltaay gi nekk fi ba noppi, xam-xam ba mu ëmb it ne fi, ba tay loolu ndax jëmul ci bëgg a naxasal sunu làkk yi? Wéyal fi làkku doxandéem yi?Ci lëkkalekaay yi ñu taf fii ci suuf man ngeen a xoolal seen bopp mbaa ngeen déglu tekki gi ñu def ci waati yeneen réew yi ci làkku saa-sapoŋ yi :', '1)https://www.google.com/search?q=japanese+to+english&oq=jap&aqs=chrome.3.69i57j46l2j0j69i65.3672j0j9&client=ms-android-a1-gm-rev2&sourceid=chrome-mobile&ie=UTF-8', '2)https://www.japanesepod101.com/japanese-dictionary/', 'Albatros ', 'Partager la publication ""Aw làkk dafay dox… dëppoo ca am solo""']",njanse
"Àddina baa ngi soppi xar-kanam, Naka Afrig ?",https://saabal.com/addina-baa-ngi-soppi-xar-kanam-naka-afrig/,"['Ca réewum Amerig, daaneel nañu fa ay tën yu bari yu nekkoon ca yenn mbedd ya ak bayaal ginnaaw faatug George Floyd. Yenn yi, ñaxtukat yi ñoo leen déjjati; yi ci des kilifay gox ya ndax coow yu yàgg yu ñu juroon. Ci nataal bu njëkk bi, tënub fara ba woon ca Filaadelfi, Frank Rizzo mi ñuy tuumaal ne dafa doon boddixeet ba waral ñu suub ko ba noppi dindi ko. ', 'Ca Birmingaam nekk ca Alabamaa, tënub Charles Linn mi bokkoon ca ñay xeex ngir njàppum jaam wéy, la fa ñaxtukat ya daaneel ba tax kilifay gox ba war koo dindi.', ' Ba tay ca Mongomeri, nekk ca Alabamaa, ñaxtukat ya daaneel nañu fa tënub 112 at bu mu mbootaayu GEN. Robert E. Lee mu ne woon tënn ca buntu daara-digg-dóomu ju Lee. ', 'Tënub Edward Carnack doonoon jàmbur ca Amerig te móomoon ab yéenekaay bu daan dal ci kaw ñi daan aar yelleefi nit ña, dàjji nañu ko ba noppi génne ko ca suufus dëkk bii di Nashwil. ', 'Ca Alexàndiri, Wirsini, fara ba siiwal na ci Tiwitéer ay naataali tën bu tuddoon «\xa0Appomattox\xa0» bob seen boroom moo kp dindi. Kàddu ya mu ca sof mooy : \xa0» Alexàndiri, niki yeneen gox yu mag yépp, mu ngi wéy di soppiku…\xa0»', 'Laaj biy sampe dafay doon, lan moo waral Senegaal ak yeneen réew yi ñu doon jël seen i doom di leen jaayi ca Amerig ñu ne dann fa ñu nekkoon rekk ba ña soppi xar-kanam?', 'Lu waral ñi doon jaay ak a jënd nit, di leen def jaamu mujj am kersay bàyyi tëni ña ko doon def, te réew yi ñu doon jël seen i doom di leen jaayi wéy di màggal tën yooyu…?Lu Feederbu di def Ndar?', 'Bu nu dikkaatee indi leen yenn ci tën yi béefeerkat yi ñu sampal i tën te warul ndax yayooñu ko.', 'Ngañ Aaw awdemba90@gmail.com ', 'Partager la publication ""Àddina baa ngi soppi xar-kanam, Naka Afrig ?""']",njanse
"Réere sa mboor, réere sa diine ak sa jëm-kanam",https://saabal.com/reere-sa-mboor-reere-sa-diine-ak-sa-jem-kanam/,"['Mboor day yoon wiy tax pas-pasu nit leer, ay jikkoom sàmmu, réere sa mboor, day tax sag dellu ginnaaw ak sag doyadi. Ndax liy tabax am réew day nekk lunu jokkale ci ay maam, baay, doom sët menn maas rekk manut a tabax ba mu mat. Dafay tàmbali ba mu sori, geneen ñëw àggali, ba keroog muy mat. Waxtu woo xam ne réere nanu sunu mboor, sunu Islaam du jag sunu àdduna du jag. Moo tax bi Yàlla yónnee Yónnent bi, li mu ko njëkk a defal mooy fàttali ko mboorum Yónnent ya, la ca wér mu dëggal ko la ca wérul di ay sos mu leeral ko nam demee ba àgg. Loolu di wund ne réere sa mboor sa dara du jag, dellu ginnaaw daf lay yomb.', 'Am réew mu bëgg a jëm kanam la muy njëkk a def mooy xool mbooram, tënk ca fexe ba du ca rëcc, waaye aji-not ji moom li ko yitteel mooy taxale la ak sa mboor ngir am noteel gu sax dàkk.', 'Moo tax xeltukat bu mag bii te ràññeeku muy Seex Anta Jóob li mu gën a soññee mooy fexe ba nit ku ñuul xam mbooram, def ci liggéey bu am solo ndax xam nanu loolu rekk mooy xeex bi sunu fàddoo ba keroog saa di taxaw dunu jëm kanam. Waaye, loolu su amee, li ci des lépp dina ñëw. Moo tax boo xoole yenn réew yi niki Siin ginnaaw bi ñaari xare yu mag yi jeexee li mu def mooy delluwaat ci mbooram ngir tabax réewam.', 'Bàyyil xel ci sa mboor soo bëggee jëm kanam, koo gis ku koy soobantal ñaar rekk lay doon ki tubaab bi yar ba xeebloo ko boppam ak ki naar bi yar ba mu yëg ne moom amul solo.', 'Mboor m=histoireXeltukat b=philosophe ', 'Imaam Ñaŋ Saabal.net', 'www.saabal.com / www.jangwolof.com', 'Partager la publication ""Réere sa mboor, réere sa diine ak sa jëm-kanam""']",njanse
XELTU : YÀLLA NANU DEE BALAA NUY DEE,https://saabal.com/xeltu-yalla-nanu-dee-balaa-nuy-dee/,"['Dangay daw DEE, tax ngay LEKK. Ndax jàpp nga ni boo LEKKUL dangay DEE. Booba umpale nga ne li ngay LEKK ngir mëna dundu DEE kese la ndax nit du LEKK mukk luy dundu. Muy yàpp wi, di jën yi wala ci xeeti meññent yi, bumu ci doon bala nga koy lekk fekk na mu DEE. Nga gis kon ne DEE gi ngay daw rekk moom ngay LEKK. Waaw !', 'Te nag DEE googu ngay LEKK, mooy walbëtiku di LEKK bis bu Yàlla sàq li nekk ci yaw tey DEE (jëmm ji), ba bis ñëw mu jeexal tàkk lépp luy dundu ci yaw. DEE kepp des fa, bu ko defee nga DEE.', 'Ginnaaw bi nga DEE yitam, luy DEE moo lay fekk ci biir bàmmel, muy sax yi, LEKK la, LEKK DEE gi nga doon. Sax yi tamit da ñuy mujj a DEE, te bu ko defee lu DEE moo leen di LEKK, maanaam suuf. Te suuf soo su DEE tamit mooy dellu dundal gàncax gi wara DEE ngir mëna dundal lenn ci mala yi nga xam ne seenug mujj mooy rekk DEE ngir dundal yeneeni mala yu demee ni doomu aadama. Boo ko seetloo gis ne mbir mi aw wërngël la woow duñu ci rëcc mukk. Pexe amul, ni ko Sëriñ Seex Tiijaan Si Al Maqtuum faral di Baamoo.', 'Yàlla rekk a dul DEE ak lu daggee ci moom. Li may junju foofu mooy li nekk ci doomu aadama te wuute ak jëmm jiy DEE, maanaam ban biñu ko tabaxe ba mu doon jëmm. Loolu mooy li ñenn ñi tuddee ruu gi nga xam ne làmboo na ak meloy Yàlla yu bari, benn ci lott ci DEE. Njortees nañu ni sax foofu lañu wara dégge waxi Yàlla jii «\xa0Doomu Aadama da Nu koo sàq mu niru Nu\xa0». Kon de ndekete Yàlla génnul doomu Aadama !', 'Waaye ndax doomu Aadama xam na boppam ? Déedéet, bu ñu xoole Doxalinam. Ndax kat bu doomu Aadama di daw DEE gi nga xam ne moo ko mëna tàqale ak li dul Yàlla ci moom, ndax mu mën a doon Yàllay kese, day niru kuy daw boppam rek.', 'Moone Filosofi jàngale na ko, tasawuf jàngale ko. Filosof bu ñuy wax Socrate newoon na «\xa0Filosof mooy rekk jàng nees di raye sa bakkan\xa0». Loolu méengóo ak li sufiyànke yi di dégg ci ne ngir nga mëna dundu dëgg, fàwwu nga DEE, maanaam noot sa bakkan, gumbë, tëx, luu ci lépp lu xeetoo ak neex-neexi àdduna te yittel bakkan. Jihaadul nafsu !', 'Ginnaaw ba nga noote bakkan bi ba ray ko, lay DEE ci yaw DEE na. Li dul DEE moo fay des di gën a dund, te mooy Yàllay kese. Boo fa tolloo nag li lay dundal mooy lu dul DEE, muy leer, muy Yàlla. Yàlla Yàlla lay dunde. Àjjanaa ngoogu !', 'Lii lépp ab junju la rekk, ndax liñuy wax xajul ci kàddu, xajul ci ay loy. Te nag moo tax mu doon limu doon : Yàlla ! Bu Yàlla xajoon ciy kàddu, ñu xam ko. Te du ku ñuy xam, dees koy yëg. Boo yëgee Yàlla mu neex loolu, taxul nga mën koo yëgal keneen ku dul ki ko yëg. Ki nga bokkal yëg-yëg, da lay yëg, nga yëg ko, doonte tamndareti jun-ñay a dox seen diggante jëmm yi.', 'Wittgenstein nag nee na : «\xa0Lees mënul a wax ku yabu noppi ko\xa0».', 'Daawuda Géy Pikin / FRAPP ', 'Partager la publication ""XELTU : YÀLLA NANU DEE BALAA NUY DEE""']",njanse
Lu tax Feederbu wéy di taxaw jonn fa Ndar ? Ak li mu bóom ci doomi réew mi !,https://saabal.com/lu-tax-feederbu-wey-di-taxaw-jonn-fa-ndar-ak-li-mu-boom-ci-doomi-reew-mi/,"['Partager la publication ""Lu tax Feederbu wéy di taxaw jonn fa Ndar ? Ak li mu bóom ci doomi réew mi !""']",njanse
Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.,https://saabal.com/xare-diggante-wiyetnaam-ak-amerig-tontuy-muhammat-aali-jamono-ja-nu-ko-beggee-yobb-ca-karce-ga-ngir-mu-xeexi/,"['', '«\xa0Duma làqatu nag. Duma lakk it raaya yi. Duma daw duma daay  mbaa may làquji Kanadaa. Fii laay des. Du danga maa bëgg a yóbb duŋŋ-Siin ? Waaw Bismilaah man maa ngi kaso ci diirub  ñenti téeméeri (400) at. Ta it man naa cee wéy ba juróomi téeméeri (500) at mbaa lu ko ëpp, waaye duma séqi ab jéego luy tollu ci fukki junniy (10 000) jun-ñay ngir jàppale leen ngeen di néewal doole ay néew doole mbaa di leen faat «\xa0.', '', '\xa0» Suma bëggee faatu daal, fii laay faatoo, jàmmaarloo ak yaw. Yaw yaay samab noon, du saa-siin yi mbaa wiyet-koŋ, mbaa saa-sapoŋ yi. Taw, yaw ci sa bopp, yaay ki ma noonoo jamono ba nga xamee  ne maa ngi bëgg a jot samag yaataay. Yaw yaay ki may gàllankoor jamono ja ma bëggee Yoon di Yoon.\xa0»', '\xa0» Yaw yaay ki nasaxal samay mébét jamano ja ma bëggee ag yamale. Dangaa bëgg ma dem fenn ci àddina si ?', 'Moo ne fii ci Amerig sax aaroo samay àq ak sam gëm-gëm. Foofu sax sori na fii ci sama kër gii sax aaroo ma fi\xa0».', 'Kaasus Kaley di Muhammet Aali', 'Leeral: duŋŋ-Siin: prison / jun-ñay: kilométre', 'Tekkikat bi: Àlliyun Jóob / bindkat bi: Habiibul Xadiim Géy ', 'Partager la publication ""Xare diggante Wiyetnaam ak Amerig: tontuy Muhammat Aali jamono ja ñu ko bëggee yóbb ca kàrce ga ngir mu xeexi.""']",non-classe
"Ngóor si Farees ca Tuubaa, lu manoon a ñàkk la (kàdduy Sëydinaa Umar Ba)",https://saabal.com/ngoor-si-farees-ca-tuubaa-lu-manoon-a-nakk-la-kadduy-seydinaa-umar-ba/,"['Lu manoon a ñàkk la, neexul a wax nag, waaye Farees di jiitul ndefar gii di Kiren, waruloon a teg tànkam ca dëkk bu sell ba di Tuubaa ba ñu naan dalal nan ko fa démb moom ak gàngoorug. Li waral lu ni mel mooy jamono jii dees leen di tudd njombe li gën a rëy ci réew mi.', '', 'Ak li ma xam ci mbir mi ak us néew daal, nganug Farees gii am na lu ko tax a jóg. Ndax ku seetlu tolluwaayu mbir mu rëy mii ñu koy tuumaal war a xam lan moo làqatu ci tukkib nemmeekoom boobu. Mu yokkaat ci nag mel ne ku bëgg ku ko wutal mbalaanum kiiraay, ci luubalkat bu tollu ne moom.', 'Ngan googu nag indi na jiixi-jaaxa te di lu manoon a ñàkk ndax ngóor sii kat amoon na waxtu wu doy sëkk ngir am tànki nemmeeku ca dëkk bu sell ba ci weer yii wees; bu fekkee ne sax daan na fa dem ci lu ñu xam itam, xam nanu ne bariwul, lu néew la. Gaawantu gii mu gaawantu ngir ganeji fa yokk na ci xar mi kawar ci li ñu koy tuumaal te it loolu war naa teey xelum kilifay dëkk bu sell ba.', 'Mbir mi nag doonul lu ndaw, dees koo tuumaal ci mbirum setal xaalis bu taq ak jàpple ay rëtalkat. Di ay waat yu diis gann ci yoon, loolu war a tax ñu def ndànk ci ku laale ak mbir mi.Ca dëgg-dëgg, moo xam mbir mi ñu koy tuumaal am na la walla du amul, Yoon dina ci wax lu leer balaa yàgg. Waaye séq gi mu séq ay jéego ci jamono jii jëm Tuubaa rekk, di dëkk boo xam ne bii sunu yaakaar jépp fa la nekk, mooy li ñépp war a ñaawlu ndax kat day bokk ci yi nga xam ne, bii day màbb sunu ngëm-ngëm ak sunuy baax, doonte mbir mi ay tuuma dong la agum.', 'Mbir mii ngir Yàlla war naa tax ñi nga xam ne bii ñoo wër kilifa gi ñu jàppale ko fexe ba di ko wax yiy xew ak tolluwaayu jamono ak ñi nga xam ne bii man na ñuy ñëw ci moom ci yenn jamono yi. Ndax kat àdduna bi soppeeku na, mbir yu tuuti yu daan xew ci yenn warab yi leegi day dox ba ci biir réew mi te man naa dem ba génn ko, ñu koy dégg bitim réew. Kon nag jot na ñu ubbi sunuy gët di xam bu baax tey jéebaane waaye di ko def ak xel ak xàmmee.', 'Wasalaam Sëydinaa Umar ba', 'Tekkikat bi: Àlliyun Jóob / bindkat yi: Habiibul Xadiim Géy ak Tuubaa silla Maxtaar', 'Partager la publication ""Ngóor si Farees ca Tuubaa, lu manoon a ñàkk la (kàdduy Sëydinaa Umar Ba)""']",non-classe
"Tënub Lewopóol II, di raykatu nit bu mag, jot na wàllam",https://saabal.com/tenub-lewopool-ii-di-raykatu-nit-bu-mag-jot-na-wallam/,"['Tënub Léwopóol II ba nekk ca déngaleereb ngàngunaay bu Burusel la ñu daax cuub bu xonq ci tallata jee ci ngoon. Ki jëf jëf ju ni mel nag mooy bañkat bii te di ab bindkat di «\xa0Théophile de Giraud\xa0» muy tuumaal Lewopóol II, ne raykatu nit bu mag a mag la ca ba muy mbéefar réewum Kóngoo.Bindkat boobu te di ab bañkat, dëkk ca Belsig moo yéeg ba ca kaw tën ba, jaare ko ci ag buum, bi 15i waxtu jotee ci talaata ji laataa muy sotti cuub bu xonq boobu ca kaw tën ba ngir wane deret ju bari ja waa jooju tuur.', 'Ba muy def jëf ju ni mel nag lu ëpp fukki nit ak juróom ña nga fa woon di ko tàccu ak a ndokkeel.', 'Bu nu sukkandikoo ci moom, Lewopóol ll, ab yongkat la bu ray nit ñu bari ba waral kenn waru koo jàppe jàmbaar ju ñuy sargal ca réew ma.', 'Ginnaaw loolu ca la alkaati ya egsee ca bayaal ba. Bindkat bi wàcc fasu xànjar wa mu yéegoon ca tënub Léwopóol ll, ngir alkaati yi jàpp ko.', '«Xam ngeen ne amóo leen xorom di», di la mu wax Alkaati ya laata ñu koy dugal ca seen daamar ja. Jëf jooju nag waajal na ko ñatti ayu-bis. Lél bi moom jàppu ko woon. «\xa0Àndunu ci benn màndarga bu teguwul ci yoon\xa0», «\xa0Léwopóol ll = yongkat bi gën a mag ci àddina si «\xa0, di mbind ma ñiy dawal ca pankart ya.', 'Tën: statue / yongkat: criminel, assassin / mbéefar: coloniser, asservir / Déngeleereb ngàngunaay : place du trône ', 'Albatros', 'Partager la publication ""Tënub Lewopóol II, di raykatu nit bu mag, jot na wàllam""']",non-classe
"Yàlla alagul nit ku ñuul, mboor mu ñu sos la!",https://saabal.com/yalla-alagul-nit-ku-nuul-mboor-mu-nu-sos-la/,"['MBOOR di Histuwaar, dafa doy waar .Gis nga ni nit ñu weex ñi lijjantee ba teg tuuma nit ku Ñuul !Ngir raafal yu rëy ya fari ya defoon, yamuñu ci toj wakkani séen seedey xeer ya ni fàŋŋ waaye, dañoo tabax ALAGUG doomu NOOHIN jooju di KAAM ñu ne , dafa toroxal baayam Yàlla alag ko def ko mu ÑUUL , ay doomi baayam di ñu weex mu yékkati leen teg leen ci kawam abadan !', 'Mu mel ni, Yàlla daa xaar ba ca Noohin muy sooga tabax nit ku ñuul mu jël ndaare !Ñaata Histuwaar la ñu sos ngir tuutal aw xeet, aw askan? Waaso, ag kër, ab néeg ?Fiiraange rekk !Matadi rekk !Nanu moytu di wax ak a bind lu wérul, lu dul dëgg ! bu ñu la bàkkee boroom xam-xam, da ngaa war a xam ni, nit, xam-xam waru ko, am na ku xam loo xamul, jox ko cër, bàyyil ko wàllam .Bind lu wér keŋŋJunj a gën jeng', 'Baabakar Mbay Ndaag ', 'Partager la publication ""Yàlla alagul nit ku ñuul, mboor mu ñu sos la!""']",non-classe
Ñaas – ñaasu – ñaas-ñaas,https://saabal.com/naas-naasu-naas-naas/,"['Cay jamono, bokkoon na ci màndarga yiy wane ag bokk ci aw askan. Ci mboor, Ñaas nekkoon na baax gu am solo ci mbatiitum Afrig. Niki yeneen miineeli cosaan yi, ñaas-ñaasi der yooyu ñu ngi réer ndax dooley mbatiit mu bees mi, rawatina mom Tugal. Lan mooy seen mboor ak it ban dayo la jëf jooju am jamono jii ci Afrigu tay ji?', 'Njortees na ne mas ngaa daje ak nit ku am i ñaas-ñaas ci kanamam walla feneen ciw yaramam. Bu amagul it du lu aay, xamal rekk ne lu bari lool la ci Afrig gi nit ñu ñuul ñi dëkke. Jëf jooju ñu bari umpale cosaan la ak la muy wund, soree na lool ak lu amadi njariñ. Ñaas-ñaas yi defeesoon ko ngir jëmmal jegeñoog nit ñi ngir gaawal ràññeeg seen cosaan ci biir fere yu ñuul ñi. Amna màndarga yu bari yuy  wane wuute gi ci diggante xeet yi, càllala yi, walla sax waaso yi. Ci lu leer, mboolaayi Afrig yi lootaabewu woon nañu bu baax laata jamonoy nooteel gi ba raw fuuf tay jii.', 'Ci seen téere bii di \xa0» Awon asa ati Orisha ile Yoruba\xa0», doomi Niseryaa yii di Olu Daramola ak Adebayo Jeje saxal nañu ne seen i maam dañu doon ñaasu ngir dimbali seen doom ya bu ñu leen jàppaan jaam, ñu man a xàmmente seen biir te it fàttaliku seen cosaan bu ñu dajee fu sori seen suufi maam.Ay leeral yu yàggul te balle ca réewum Bene xamle nañu ne yenn njaboot yi dañu daan ñaas seen i doom te jubluwaay bi doonuloon lu dul feg leen cig njaam ndax jàppkatu jaam ñi, jëmm yi amul sikk la ñu gënoon a bëgg.', 'Ni ñaas-ñaas yi baree ay xeet, noonu it la lañuy wund wuutee. Bunu sukkandikoo ci seen i bind, seen i dayo ak fa ñuy nekk ci kanam gi, manees naa ràññee nit ñu bokk càllala, meen walla waaso.', 'Lu wuute ak loolu, ñaas-ñaas yi doonul rekk lu ràññatle nit ñi. Paj mi ci Afrig nekkul rekk mu bees mi, waaye mom cosaan la itam te ñaas-ñaas dañu cee am solo su rëy. Xàjjalees na ay xeeti ñaas-ñaas yu bari te jublu gi di faje walla fege. Kon ci Afrig gu ñuul gi, dees di ñaas góor, jigéen ak xale ngir faj leen walla aar leen.', 'Ñaas: scarifier / mbatiit m: la culture / miineel yi: les habitudes /', 'Ngañ Aaw / awdemba90@gmail.com ', 'Partager la publication ""Ñaas – ñaasu – ñaas-ñaas""']",non-classe
"Koronaawiris ci àddina si – ñi faatu, ñi tawat ak ñi wér",https://saabal.com/koronaawiris-ci-addina-si-ni-faatu-ni-tawat-ak-ni-wer/,"['Mbas mi laal na réew yi ëpp ci àddina si ba mu tàmbalee ag leegi. Limub ñi jàngoro ji laal ci àllarba 15 awril tollu na ci benn milyoŋ bu teg juróom ñenti téemeer ak juróom ñatt fukk ak ñaari junni ak ñaari téemeer ak juróom ñatt fukk ak benni (1 982 281) nit  ci téemeer ak juróom ñatt fukk ak juróomi (185) réew, bunu sukkandikoo ci waññi gi gëstukat ya ca «\xa0CSSE\xa0» bu daara ju kawe ji Joons Hopkins ca Baltimoor def. Limub téemeer ak ñaar fukk ak juróom benni junni yu teg juróom ñaar téemeer  ak ñaar fukk ak ñaari (126 722) nit dee nañu ci waaye ñatti téemeer ak juróom ñatt fukk ak juróom ñaari junni yu teg téemeer ak ñaar fukk ak benni (487 421) nit wér nañu. ', 'Siin ma doon barab ba mbas mi tàmbalee am na lu tullu ci juróom ñatt fukk ak ñatti junni yu teg ñatti téemeer ak juróom fukk ak benni (83 351) nit ñu am jàngoro ji bunu ña génnee Hoŋkoŋ ak Makaawo. Lim ba nag ak yokkoom néew na lool ci bis yi waral ñuy laam-laamee ag wéram. ', 'Réew yu bari mujj nañu romb réewum Siin ci limub jarag yi. Man nañu cee lim Amerig mi am juróom benni téemeer ak juróom ñenti junni yu ñenti téemeer ak juróom ñaar (609.407), Espaañ mi am téemeer ak juróom ñaar fukk yu teg juróom benn fukk (174 060) ak Itaali mi am téemeer ak juróom benn fukk ak ñaari junni yu teg ñenti téemeer ak juróom ñatt fukk ak juróom ñatt (162.488). ', 'Ci seen ginnaaw ma nañu caa lim Almaañ mi am téemeer ak fanweer ak ñaari junni yu teg ñaar téemeer ak fukk (132.210), Farãas mi am téemeer ak fanweer ak benn junni nit yu teg ñatti téemeer ak juróom benn fukk ak ñaar (131.362), Àngalteer mi am juróom ñeen-fukk ak ñenti junni yu teg juróom ñatti téemeer ak ñeen-fukk ak juróom (94.845) ak Iraŋ mi am juróom ñaar téemeer ak ñenti junni yu teg juróom ñatti téemeer ak juróom ñaar fukk ak juróom ñaar (74.877).', 'Albatros ak Tuubaa Silla Maxtaar ', 'Partager la publication ""Koronaawiris ci àddina si – ñi faatu, ñi tawat ak ñi wér""']",non-classe
😭 Nit ñaa ngay dee ñu leen di lakk ci mbedd yi… Koronaawiris,https://saabal.com/%f0%9f%98%ad-nit-naa-ngay-dee-nu-leen-di-lakk-ci-mbedd-yi-koronaawiris/,"['Partager la publication ""😭 Nit ñaa ngay dee ñu leen di lakk ci mbedd yi… Koronaawiris""']",non-classe
Yeete ci mbas mi,https://saabal.com/yeete/,"['Ku ci jot na ko yaatal ndax ñépp xame ko nii👇', 'Mbootaayug WAX (Wolpf Ak Xamle) moo leen ko baaxe… 763178317', 'saabal.net@gmail.com\nwww.saabal.com \nwww.jangwolof.com', 'Partager la publication ""Yeete ci mbas mi""']",non-classe
Doomu Senegaal bii moo am koronawiris bi,https://saabal.com/doomu-senegaal-bii-moo-am-koronawiris-bi/,"['Partager la publication ""Doomu Senegaal bii moo am koronawiris bi""']",non-classe
Jéya: sëriñ Abdu Rahmaan Faal Tilaala moo faatu,https://saabal.com/jeya-serin-abdu-rahmaan-faal-tilaala-moo-faatu/,"['Xibaar bu metti ci Umma Islaam bi. Jéya ju metti moo am ci àllarba jii 04 maars 2020 ci talib Xombol bi. Ñaari nit ñoo ca faatu ci saa si te sëriñ Abdu Rahmaan Faal Tilaala di njiital naari Senegaal yi. Bunu sukkandikoo ci xibaari E-mejaa yi, daamar ji dafa amoon jafe-jafey póno tax mu daanu bërëngu ay yoon. Doomam sëriñ Saaliw Faal moo dëggal faatu gi. Saabal.net mu jaale njaboot gépp.', 'Partager la publication ""Jéya: sëriñ Abdu Rahmaan Faal Tilaala moo faatu""']",non-classe
Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !,https://saabal.com/ndax-yalla-moo-nu-teg-nattu-walla-sunug-nangoo-nuy-lor-mengaleel-dundug-doomi-reewum-libaan-ci-senegaal-ak-dundug-doomi-senegaal-ca-libaan/,"['Partager la publication ""Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !""']",politig
Xoolal taaxi nit ñu ñuul ñi laataa ñuy jaxasoo ak tubaab bi: danoo war a bég ci li nu donn ndax sunu mboor la,https://saabal.com/xoolal-taaxi-nit-nu-nuul-ni-laataa-nuy-jaxasoo-ak-tubaab-bi-danoo-war-a-beg-ci-li-nu-donn-ndax-sunu-mboor-la/,"['', 'Xoolal nataal bi. Boo ko nee jàkk sa bët fees dell ndax xereñte ak xel mu ñaw mi ñu defaree këri «\xa0Grassfeild\xa0» laataa mbéefarkat yi di fa dugg. Nataal baa ngi am ci atum junni ak juróom ñatti téemeer ak juróom ñaar fukk (1870). Néeg yooyu nekk ci ginnaaw niru na lool taax yi nu xam te tàmm koo gis ci sunu jamonoy tay jii, ci sunu réew yi rawatina yu Tugal yi. Loolaay njëlbéenug wujje gi dox ci diggante askani Grassfeild ak mbéefarkat bi.', 'Kon xam ngeen ne jéemantu ak sos ak a fent jot naa am ci Afrig ba waral fiiraange tubaab bi lal i pexe ngir faagaagal askan woowu. Ña ca jëkk di waa Almaañ ñi diri askan woowu fu nekk ci Kamerun ngir di leen liggéeyloo liggéey bu ñu sañul a bañ. Daan nañu tabax ak a defar ay njéggite, ay raay ak ay taaxi mbéefarkat yi.', 'Ginnaaw gi ci la farañse yi ñëw bóom ñatti téemeeri junniy (300 000) doomi Grassfeild ci diggante atum junni ak juróom ñenti téemeer ak juróom fukk ak juróom (1955) ba atum junni ak juróom ñenti téemeer ak juróom benn fukk ak ñaar (1962).', 'Bi mbéefarkat agsee ci tund woowu, dañoo yéemu woon ca lootaabiin wa ak it xereñte ga ña fa dëkkoon am ci wàllu tabax. Waaye ngir noot leen, màbb seen mbatiit ak seen mboor, ca la mbéefarkat daaldi yàqe jépp jëf ju ñu fa sottaloon. Lu nag dafay weddi seen gis-gis bi ñu yaxal ci mboor te laluwul lu dul xeetal mooy: «\xa0nit ku ñuul amul xel\xa0». Loolu dafay tolloo ak la ñu defoon ca Àlaxsanderi ca Tombuktu. Nan la ñu fa def? Dañoo taal kàggu ya ak jànguwaay ya ñu fa fekk ngir fay taali jàngu ya daan tas xam-xam ba ca réewi ñuule ya.', 'Ci diggante atum 1877 ba 1960 ci la ñu daaldi yàq lu ñu sampoon ca «\xa0réewu Bamaleke\xa0» waaye mujj ñoo man a dindi walla ñu nasaxal mbatiit ak gëm-gëmu askan wa. Cosaanu turu Bangangte (di ñi bañ njaam ak nooteel) mi ñgi jóge ci bañ googu.', 'Kàgguy denc yi, wane nañu ci lu mat sëkk ne béefar gi jëmul woon mukk ci suqali nit ku ñuul waaye dafa gën a nasaxal seen xel. Xereñtéefu doomi Afrig yi lu fésoon la laataa béefarkat bi di fi dugg. Waaye bi ñu fi agsee lañu ko tàmbalee nësëxal.', 'Mbéefarkat : colonisateur / mbéefar g: colonisation, asservissement / mbatiit: culture / mboor : histoire / taax mi: l’immeuble, batiment', 'Albatros  ak Habiibul Xadiim Géy ak Tuubaa Silla Maxtaar ', 'Partager la publication ""Xoolal taaxi nit ñu ñuul ñi laataa ñuy jaxasoo ak tubaab bi: danoo war a bég ci li nu donn ndax sunu mboor la""']",politig
Liy firndeel ne yaqub làkku Wolof a gën a gànjaru bob farañse,https://saabal.com/liy-firndeel-ne-yaqub-lakku-wolof-a-gen-a-ganjaru-bob-faranse/,"['Bismillaah, ci turu Yàlla, ma tàmbali. Alhamdu lillaah, cant fa Yàlla.🤲🏿', 'Bokk yi kaayleen nu waxtaan ci làkku farañse!📢', 'Mbokk mbaa xam nga ne làkku farañse mi nga naw lool ba mu tax la a xeeb saw làkk, ni làkk yépp ay waat yu ñu àbb te dajale dong la😌???', 'Topp ma, dinga ci xam dara👊🏿!', 'Ci farañse:', '😌-Waati xam-xam yi, waati gereg ak yu latiŋ yu ñu jabbase (jaxase) lañu.', 'Niral : hydro-phile : nob-ndox🤨 lay tekki ci gereg, hydro-phobe : ragal-ndox…..😲', 'Yeneen waat yi noonu lañu mel.', '😌-Waat yi jëm ci xare yu bari ci Almaa lañu juge', 'Niral: Maréchal ( A: Marschall), obus ( A: Haubitze )…..😲', 'Yeneen waat yi it noonu lañu mel.', '😌-Waat yi jëm ci xarala yu yees yi yu ci bari ci àngale la ko àbbe.', 'Niral: internet, taylorisation, …😲', '😌-Waat yi jëm ci mbay ak biri bis bu ne yu bari ci normaa lañu juge.', 'Niral: crèche, auberge, blanc, ble….😲', '😌🤝🏿-Toppaat ma ma xamal la làkk yi farañse àbb ak limu waat yi mu leen àbb.', '. Àngale: 2515i waat. Làkku itaali : 1198i waat. Almaa ak làkku Ótiris: 546i waat. Español: 476i waat. Làkku Neerlànd: 249i waat. Portige: 117i waat. Araab ak làkki Afrig-asi : 528i waat. Farañsig ga woon: 368i waat. Làkku Góol: 147i waat. Yenn làkki islaaf ak yu indoy amerig : 10 931', '😱😱😱😱Lii yéemewut a!!', '. Wolof : àbb na ko ay waat yu bari lim ba a leerul.🤩', 'Niral: laptot: lapptoo, banane: banaana, karité: kaarite, turu garab yu bari ak yeneen…😊😲', '(Sukkandikukaayu yenn yi: «\xa0le Robert\xa0»)😌😌', 'Ca gàggantikaayu «\xa0le Robert\xa0» 60 000i waat ya ca ne, 11 825 yi farañse da ko a àbb😱😱 (xaaral ma daw sax!!)', '😌Ci gàttal, wenn làkk setul ci àbb, rawatina farañse😁, moom ay waati àbb yu ñu dajale rekk la daanaka. (Àngale a ko a yées nag, mooy làkk wi ëpp i àbb ci kaw suuf ci li nu xamagum, waatam ya xaaj ba da ko a àbb😱🤭🏃🏿\u200d♂️)', '😋Cëy! Bu nu delloo woon waat yi farañse àbb seen i woroom, lu farañsey dese ciy waat?😅 Ndax farañse dina amati?😫 Ndax farañse bi dina manati wax soxlaam?🥺', 'Bokk yi, tontuleen laaj yi!!🤝🏿👊🏿', 'Abdulaay Sekk', 'Partager la publication ""Liy firndeel ne yaqub làkku Wolof a gën a gànjaru bob farañse""']",politig
ONU : kembaarug Afrig am na ab toogoom ca ndiisoog mbootaayu xeet yi,https://saabal.com/onu-kembaarug-afrig-am-na-ab-toogoom-ca-ndiisoog-mbootaayu-xeet-yi/,"['Tàngoon na lool démb ca  ñaareelu wërngalu tànn ga mbootaayu xeet ya doon def ngir am menn réew mu fay toogal Afrig niki cér buy àddu ci dogal yi. Keeñaa nag mooy réew mi ñu mujj tànn ngir mu toogal fa réewi Afrig yépp.', 'Ba ñuy saytu njuréefi tànn ga njëkk ga, muy Keeñaa di Jibuti, kenn amu ci woon limub baat yu ko may mu man a am dayo bi war ngir jàll ca tànn gu njëkk ga, waraloon ñu dem ci ñaareelu wërngal bii leen teqe.', 'Cig pàttali, ngir nga jàll nekk ab cér buy dogal, lawax bu nekk dafa war a am lumu néew-néew ñaar ci ñent (2/4) ca li mub jàmburi ngomblaan ga.', 'bàlluwaay bi: Reuters', 'Lawax: candidat / ngomblaan: Assamblée délibérante / njuréef: résultat / Mbootaayu xeet yi: Naions unies / ndiisoo gi: le conseil (entité)', 'Àlliyun Jóob / Móomi Jóob / Tuubaa Silla Maxtaar', 'Partager la publication ""ONU : kembaarug Afrig am na ab toogoom ca ndiisoog mbootaayu xeet yi""']",politig
"Àddina baa ngi soppi xar-kanam, Naka Afrig ?",https://saabal.com/addina-baa-ngi-soppi-xar-kanam-naka-afrig/,"['Ca réewum Amerig, daaneel nañu fa ay tën yu bari yu nekkoon ca yenn mbedd ya ak bayaal ginnaaw faatug George Floyd. Yenn yi, ñaxtukat yi ñoo leen déjjati; yi ci des kilifay gox ya ndax coow yu yàgg yu ñu juroon. Ci nataal bu njëkk bi, tënub fara ba woon ca Filaadelfi, Frank Rizzo mi ñuy tuumaal ne dafa doon boddixeet ba waral ñu suub ko ba noppi dindi ko. ', 'Ca Birmingaam nekk ca Alabamaa, tënub Charles Linn mi bokkoon ca ñay xeex ngir njàppum jaam wéy, la fa ñaxtukat ya daaneel ba tax kilifay gox ba war koo dindi.', ' Ba tay ca Mongomeri, nekk ca Alabamaa, ñaxtukat ya daaneel nañu fa tënub 112 at bu mu mbootaayu GEN. Robert E. Lee mu ne woon tënn ca buntu daara-digg-dóomu ju Lee. ', 'Tënub Edward Carnack doonoon jàmbur ca Amerig te móomoon ab yéenekaay bu daan dal ci kaw ñi daan aar yelleefi nit ña, dàjji nañu ko ba noppi génne ko ca suufus dëkk bii di Nashwil. ', 'Ca Alexàndiri, Wirsini, fara ba siiwal na ci Tiwitéer ay naataali tën bu tuddoon «\xa0Appomattox\xa0» bob seen boroom moo kp dindi. Kàddu ya mu ca sof mooy : \xa0» Alexàndiri, niki yeneen gox yu mag yépp, mu ngi wéy di soppiku…\xa0»', 'Laaj biy sampe dafay doon, lan moo waral Senegaal ak yeneen réew yi ñu doon jël seen i doom di leen jaayi ca Amerig ñu ne dann fa ñu nekkoon rekk ba ña soppi xar-kanam?', 'Lu waral ñi doon jaay ak a jënd nit, di leen def jaamu mujj am kersay bàyyi tëni ña ko doon def, te réew yi ñu doon jël seen i doom di leen jaayi wéy di màggal tën yooyu…?Lu Feederbu di def Ndar?', 'Bu nu dikkaatee indi leen yenn ci tën yi béefeerkat yi ñu sampal i tën te warul ndax yayooñu ko.', 'Ngañ Aaw awdemba90@gmail.com ', 'Partager la publication ""Àddina baa ngi soppi xar-kanam, Naka Afrig ?""']",politig
5i waxtu ci fajar la alkaati yi dàjji këram !,https://saabal.com/5i-waxtu-ci-fajar-la-alkaati-yi-dajji-keram/,"['Partager la publication ""5i waxtu ci fajar la alkaati yi dàjji këram !""']",politig
"Wiktoor Solseer daanu na ca Martinig, lu tax Feederb wéy di taxaw jonn fa Ndar ?",https://saabal.com/wiktoor-solseer-daanu-na-ca-martinig-lu-tax-feederb-wey-di-taxaw-jonn-fa-ndar/,"['Ñaari xale yu jigéen yii, ay bañkat lañu yu bokkoon ca ña daaneel tënu Wiktoor Solseer ca Martinig:', 'Tën bu Wiktoor Solseermu bon mi daaneel nañu ko bisub 22 mee 2020 ca Martinig. Ña ko def nag ay xale yu am fulla lañu te bokk na ci ñoom ñaari xale yu jigéen yii ci nataal bi.', ' Li ci gën a yéeme sax mooy xale bu jigéen bi féete ci càmmoñu péeñ mi, mi ngi tudd Alexaan Lafonten, moom mii moo bañoon a def kàtteg «\xa0BAC\xa0» ci làkkuw Farañse ca atum 2019 ci aw wëppa wu jëm ci Wiktoor Igóo di ab giiralkat ( raciste).', 'Ñaar-fukki fan ak ñaar ci mee ci atum junni ak juróom-ñatti téeméer ak ñeen-fukk ak juróom-ñatt, ci la doomi Martinig yi xeex ak notaakon ya ( tubaab bi) daal di génn ci ak njaam. Ci la wurujkat ak sàcc bii di Wiktoor Solseer daaldi jaar ngir wax ne terees na ag njaam. Bis bi ñu teree njaam ñu ngi koy màggal ñaar-fukki fan ak ñaar ci mee ca Martinig ba waral bañkati réew ma ne ca poseet ngir daaneel tën boobu ñu doon sargalee doomu Farãas bii di Wiktoor Solseer.', 'Doo mas a gis ca réewum Farãas ay tën yu ñu jagleel bañkat yu mag yi dëkk Afrig, ñu man cee lim: Saamóori Ture, Tomaa Sànkara, Kuwaame Kurumaa, Omar Bolondeŋ Jóob, Mari Nguwaabi, Bartelemi Bogandaa, Sãa Sag Deselen, Amet Sayku Ture, Malkom X, Seex Anta Jóob, Amilkaar Kabraal, Samoraa Masaal, Patiriis Lumumbaa, Silfaniis Ólimpiyóo, Tabiyóo Amoreŋ, Seex Ahmadu Bàmba, Walteer Órotneey. Ku lim juum waaye deesul fàtte bañkatub réewum Kamérun bii di Filips Mumiyee, Ernees Unje ak Rubenum Ñoobe. Li doy waar nag mooy ci réewi Afrig yi ak ca Antiy rekk ngay dem di fa gis ay tën, ay xàll ak i mbedd yu ñu duppe ay raykatu nit ay bóomkat ay yongkat ay jaaykatu nit ay boddikatu xeet yu daan toroxal nit ku ñuul te ñu man cee lim: Degóol, Gàndi, Feederbu iktoor Solsëer, Wiktoor Igóo ak Abraham Linkon.', 'Tën b: statue / giiralkat: raciste / boddikatu xeet: xénophobe ', 'Ngañ Aaw / awdemba90@gmail.com ', 'Partager la publication ""Wiktoor Solseer daanu na ca Martinig, lu tax Feederb wéy di taxaw jonn fa Ndar ?""']",politig
Saytug koppar gi jëm ci xeex koronaawiris bi – Faraasuwaa Njaay moo ko jiite,https://saabal.com/saytug-koppar-gi-jem-ci-xeex-koronaawiris-bi-faraasuwaa-njaay-moo-ko-jiite/,"['Seneraal Faraasuwaa Njaay moom lañu tabb ngir muy saytu alal ji jëm xeex koronaawiris bi. Cig patali, ku ñu weg la te doonoon na fi itam njaatigel xareb jéeri ji te  jiite woon na fi bari soobarey Senegaal yi bi fi CEDEAO bëggee jële Yaayaa Jàmme.', 'Njende la xamle na ci waxtu yii wees ne kuréel googu dina ëmb ñu bokk ci kujje gi, ci kuréel yi tënkuwul ci nguur gi ak it kuréel yiy xeexal liggéeykat yi. Taxawalug kuréel googu nag moo ngi am ci jamono ji coow lu rëy juddoo ci ni ñuy joxee ndimbal gi. Loolu waral na sax Guy Mari Saañaa yobbu ab jure ca OFNAC.', 'Xareb jéeri j: armée de terre / jure b: plainte', 'Partager la publication ""Saytug koppar gi jëm ci xeex koronaawiris bi – Faraasuwaa Njaay moo ko jiite""']",politig
Metiital gi ñuy def doomi Afrig yi ca Guwaŋsu,https://saabal.com/metiital-gi-nuy-def-doomi-afrig-yi-ca-guwansu/,"['Ndaw ya toogal seen i réew ca Siin yékkati nañu seen i kaddu', 'Ndawi Afrig yi toogal seen i réew ca Pekin bind nañu bataaxel bu ñu jébbal Wang yi may njëwrin ja yor mbiri biir réew ma ngir xamal ko boddi-xeet ga am ca dëkk bii di Guwaŋsu te di dal ci kaw doomu Afrig yi. Ci seen bataaxel bi nag ñi ngi ciy joxe ay niiral:', '● Ay doomi Afrig yu ñu génne ca seeni daluwaay ci xaaju guddi ndax dañoo yor der bu ñuul', '● Ay dongoy daara ju kawe ju Sun- Yat Sen ca Guwaŋsu yu ñu doon saytu seen yaram te masu ñoo am jafe-jafey wérgi-yaram ca jamono ja wees ak ja ñu nekk.', '● Tànn gi ñu tànn ndongoy daara ju kawe ja te di ay doomi Afrig ngir saytu seen yaram bàyyi seen naataango yi yorul der bu ñuul', '● Ay doomi Afrig yoo xam ne dañuy sëy ak jigéeni Sinwaa te ñu nga leen singali ngir saytu seen yaram ndax amuñu jàngoroy koronaawiris ji. Ci ñenn ñi dañoo mujj jël góor ñi texale leen ak seen i njaboot ber leen.', '● Ay doomi Afrig yu ñu génne ca seeni dëkkuwaay, wàcc leen ci biti am ñenn ñoo xam ne sax dañoo yore seeni doom yu ndaw', '● Ay doomi Afrig yu ñu nangu seeni jàll-waax mu bokk ci jëf yiy xëtt sañ-sañu doom-aadama ca bitim réew', '● Bunduxataal ak toroxal guy wéy di dal ci doomi Afrig yi, di saytu seen yaram ci ñoo xam ne amuñu jàngoro ji ak ñoo xam ne dañu leen a ber te xam nañu ne dara jotu leen', '● Ñoo xam ne it dañu leen di xopp ci dakkal seen wiisaa walla ñu jàpp leen walla ñu tëj leen walla sax ñu génne leen ca réew ma ci lu laluwul ci dara lu dul dañuy ay nit ñu ñuul.', 'Albatros ak Habiibul Xadiim Géy', 'Partager la publication ""Metiital gi ñuy def doomi Afrig yi ca Guwaŋsu""']",politig
60i at ba tay nu lànk ne dunu tinkiku !,https://saabal.com/60i-at-ba-tay-nu-lank-ne-dunu-tinkiku/,"['Ndax danuy màggal moom sunu bopp walla bañ a moom sunu bopp ? ', '60i at ba tay nu lànk ne dunu tinkiku !', 'Ba tay jii ci làkku jàmbur la nuy jànge, ci la sunu lépp di doxe ba leegi.\nTa bax ya fi notkat ba ba woon moo fi nekk ba leegi: njéndel njiitu réew mi, taaxum kàngam yi, ca law yi ak dee-calaw yi, kaso yi añs yii yépp du lenn luñu ci defaral sunu bopp.', '60i at ba tay, noo ngi wéeru ci tubaab bi ci fànn yu bari, mu far ba mujj mel ni noteel ga dafa far mujjoon doon lu manut woon ñàkk.', '60i at ba tay, waccunu yoon wi ñu tubaab bi tegoon.\n60i at ba tay, sunuy jafe-jafe ci wàllu paj soppikuwul.\n60i at ba tay, sunub yar, sunuy baax mel ni danuy gën a réer mërr.\n60i at ba tay, ñu nuy nax ndax sunuy bopp dafa mel dara nekku ci.\n60i at ba tay, nuy nangu sóobarey notkat bi am dali xare ci sunu biir.\n60i at ba tay, nu am yarasug di suufeel sunu bopp ci kanamu mbeefeerkat ba woon.\n60i at ba tay, bunu sañsee te nirwunu ab tubaab dunu am lunu neex.\n60i at ba tay, ndox mu sel mu nu naan kepp të nu, waxuma la nag ab dund.\n60i at ba tay, mbëj ak yasara gu doy atum lëmm faf mel ne lu fiy lu jombe.\n60i at ba tay, ku sa jabar di wësin ci gox yi cig ndóogoor la nu koy teg, watab wallu amunu njëgam.\n60i at ba tay, ngay gis ay nit yuy dox seen aajo ci mbedd yi, mbaa di fa lëkke te duñu sàmmonte ak la ca war ci ag cet.\n60i at ba tay, nuy buub sunu biiri kër génn xëpp ci mbedd mi te naan mbeddum buur a.\n60i at ba tay, dunu doxe xel mbaa nuy xalaat, mel ne ñu amul xel.\n60i at ba tay, ku nekk ci nun xalaat na ne xaalis moom deesu ko liggéey ay pexee ak i tappalee koy maye, xërëm, njabar ak i njuublang rekk.\n60i ba tay, lu jóg fëkk nu.\n60i at ba tay, nun daal sunu yoon, lu am rekk nu jiiñ ko Yàlla mbaa jinne yi, ab ja bu fi lakkee Yàlla a mbaa jinne suude.\n60i at ba tay, sunuy njiit a fi yées ci àddina amuñu soxla ci jafe-jafey xeet wi ndare seen i jiba.\n60i at ba tay, xiif, rafle, wañse manunoo teqaliku ak moom.\n60i at ba tay, amagunu ay ndefar yuy soppi li nuy bay ba tay.\n60i ba tay, nuy wéy di bay gerte te bunu noppee jaayi  ko njëg gu ñàkk solo.\n60i at ba tay, nu wéy di jëggaani li nuy sol mbaa ceeb bi nuy dunde, du dara daal lu u man a defar ci sunuy yoxo cig gàttal.', '60i at ba tay, ku nekk bëgg a def boppam ab sëriñ kenn nanguwul a liggéey.\n60i at ba tay, nu bañ ne bëggunoo moom sunu bopp.\n60i at ba tay, nu ne dunu dox jëm kanam.\n60i ba tay, nu mel ne kuy doxe ginaaw.', 'Noo yay ne dunu moom sunu bopp', 'Aji-bind ji : Àlliyun Jóob.', '', 'Partager la publication ""60i at ba tay nu lànk ne dunu tinkiku !""']",politig
FAATUG MA-BAABA JUUF TE NU KOY WOOWEE PAAB,https://saabal.com/faatug-ma-baaba-juuf-te-nu-koy-wootee-paab/,"[' Aw tiis wu rëy moo dal ci Senegaal ak ci tàggat yaram démb. Senegaal am na ku njëkk a faatu ci mbas mi muy Paab Juuf. Moom moo fi doonoon njiitu OLEMPIGU MARSEY amoon it tawat jii di koronaawiris. Ginnaaw ba ñu ko rawalee ca Faan te doon ko fa taxawu ngir mu man a noyyi ci njeextalu ayu-bis bi, Paab Juuf mujj naa wuyuji Boroomam laata ñu koy rawaleji fële ca Farãas. Moom mi fi doonoon njiital OM nag, dellusiwaatoon na ci réewum Senegaal ay fan ci ginnaaw.Looloo ngi am ginnaaw ba mu jógee ci yenn  réewi Afrig yi rawatina Kidiwaar. Ag demam  jur na tiis wu rëy ci àddina si mu waral seede yi di balle fu nekk. Mu ngi judd ci atum junni ak juróom-ñenti téeméer ak juróom-fukk ak benn (1951) ca Càdd daaldi faatu bi mu amee juróom-benn fukki at ak juróom-ñatt (68).', 'Albatros ak Saasumaan bi ', 'Partager la publication ""FAATUG MA-BAABA JUUF TE NU KOY WOOWEE PAAB""']",taggat-yaram
Koronaawiris – Paab Juuf sonn na lool,https://saabal.com/koronaawiris-paab-juuf-sonn-na-lool/,"[' ', 'PAAB JUUF MOOY JARAG JI ÑUY DIMBALI NGIR MUY NOYYNjiitu OM bi fi woon ci diggante  2005 ba 2009 te nekk ci Senegaal jamono jii, am na ci doomu jàngoro ji lëmbe àddina si ay weer a ngi nii. Moom mi wopp ba ñu koy dimbali ngir mu noyyi, rawale nañu ko ca Faan bunu sukkandikoo yéenekaay bii di «\xa0La Provence\xa0». Ci kàddu kenn ci njabootam, seen yéene mooy ñu rawale ko ca Farãas.', ' OM :  barug futbal la ca Farãas  Bar g: nit ñu booloo ngir sottal am mbir (équipe) Jarag j: ku tawat', 'ALBATROS ', 'Partager la publication ""Koronaawiris – Paab Juuf sonn na lool""']",taggat-yaram
B52 amaat na ndam ca MMA…,https://saabal.com/b52-amaat-na-ndam-ca-mma/,"['Partager la publication ""B52 amaat na ndam ca MMA…""']",taggat-yaram
Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !,https://saabal.com/ndax-yalla-moo-nu-teg-nattu-walla-sunug-nangoo-nuy-lor-mengaleel-dundug-doomi-reewum-libaan-ci-senegaal-ak-dundug-doomi-senegaal-ca-libaan/,"['Partager la publication ""Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !""']",widewo-ndeggat
Mboorum Lamin Seŋoor  doonoon kenn ci sóobare yi demoon  xeexali Farãas  Ak Mari Ñanjuru soxnas bañkati bi nekkoon fele ca Keeñaa doon xeex nooteel gi,https://saabal.com/mboorum-lamin-senoor-doonoon-kenn-ci-soobare-yi-demoon-xeexali-faraas-ak-mari-nanjuru-soxnas-bankati-bi-nekkoon-fele-ca-keenaa-doon-xeex-nooteel-gi/,"['Partager la publication ""Mboorum Lamin Seŋoor  doonoon kenn ci sóobare yi demoon  xeexali Farãas  Ak Mari Ñanjuru soxnas bañkati bi nekkoon fele ca Keeñaa doon xeex nooteel gi""']",widewo-ndeggat
Doxe Ndakaaru ba Kaasamaas ngir jàngi Wolof ca 1975,https://saabal.com/doxe-ndakaaru-ba-kaasamaas-ngir-jangi-wolof-ca-1975/,"['Partager la publication ""Doxe Ndakaaru ba Kaasamaas ngir jàngi Wolof ca 1975""']",widewo-ndeggat
"Ñaxtu ya xew Tuubaa: lu ko waral, ku deful liggéeyam ? Déglul li Sëriñ bii wax ñaxtukat yi",https://saabal.com/naxtu-ya-xew-tuubaa-lu-ko-waral-ku-deful-liggeeyam-deglul-li-serin-bii-wax-naxtukat-yi/,"['Partager la publication ""Ñaxtu ya xew Tuubaa: lu ko waral, ku deful liggéeyam ? Déglul li Sëriñ bii wax ñaxtukat yi""']",widewo-ndeggat
Balu fetal la ko takk-der yi jam mu faatu…ca Kapskiriŋ,https://saabal.com/balu-fetal-la-ko-takk-der-yi-jam-mu-faatu-ca-kapskirin/,"['Partager la publication ""Balu fetal la ko takk-der yi jam mu faatu…ca Kapskiriŋ""']",widewo-ndeggat
5i waxtu ci fajar la alkaati yi dàjji këram !,https://saabal.com/5i-waxtu-ci-fajar-la-alkaati-yi-dajji-keram/,"['Partager la publication ""5i waxtu ci fajar la alkaati yi dàjji këram !""']",widewo-ndeggat
Xoolal rekk ni ko alkaati yi raye…,https://saabal.com/xoolal-rekk-ni-ko-alkaati-yi-raye%f0%9f%98%a2/,"['Partager la publication ""Xoolal rekk ni ko alkaati yi raye…""']",widewo-ndeggat
Lu tax Feederbu wéy di taxaw jonn fa Ndar ? Ak li mu bóom ci doomi réew mi !,https://saabal.com/lu-tax-feederbu-wey-di-taxaw-jonn-fa-ndar-ak-li-mu-boom-ci-doomi-reew-mi/,"['Partager la publication ""Lu tax Feederbu wéy di taxaw jonn fa Ndar ? Ak li mu bóom ci doomi réew mi !""']",widewo-ndeggat
"Korite Gaawu walla Dibéer, ku war a fay bis ? Sëriñ Abdu Asiis Ture",https://saabal.com/korite-ajjuma-walla-gaawu-ku-war-a-fay-bis-serin-abdu-asiis-ture/,"['Partager la publication ""Korite Gaawu walla Dibéer, ku war a fay bis ? Sëriñ Abdu Asiis Ture""']",widewo-ndeggat
"Taskatu xibaar  bii di Seex Faal Mooy indi ay leeral ci deewug nijaayi lenqeem, te mu duggoon ca ab foos bu nekkoon kërëm ak ñaawtéef yu rëy ya takk-der ya doxale ca mbir ma ba mujjee faataale jenn magam ja mu nekkaloon te tawatoon.",https://saabal.com/taskatu-xibaar-bii-di-seex-faal-mooy-indi-ay-leeral-ci-deewug-nijaayi-lenqeem-te-mu-duggoon-ca-ab-foos-bu-nekkoon-kerem-ak-naawteef-yu-rey-ya-takk-der-ya-doxale-ca-mbir-ma-ba-mujjee-faataale-jenn-ma/,"['Partager la publication ""Taskatu xibaar  bii di Seex Faal Mooy indi ay leeral ci deewug nijaayi lenqeem, te mu duggoon ca ab foos bu nekkoon kërëm ak ñaawtéef yu rëy ya takk-der ya doxale ca mbir ma ba mujjee faataale jenn magam ja mu nekkaloon te tawatoon.""']",widewo-ndeggat
"« Sama jëkkër daf maa moy ak jeneen jigéen ba ma xam ko », nettali bu am solo",https://saabal.com/sama-jekker-daf-maa-moy-ak-jeneen-jigeen-ba-ma-xam-ko-nettali-bu-am-solo/,"['Sama jëkkër daf maa wor, moy ma ak jeneen jigéen. Bi ma ko yëgee meroon naa lool waaye damaa bës sama xol; togg sama añ, jox ko mu lekk. Dama koo toppatoo bu baax sax. Lekk na ba noppi ne ma\xa0» Ca dëgg-dëgg am naa lu ma metti ndax danga maa gaañ «\xa0.', 'Wax na ma it ne : ndax man naa laa kott?', 'Amoon naa lu ma metti lool waaye damaa nangu.', 'Mu wax ma ne : Damaa bëgg a baane ak yaw.', 'Ma nangu te teguma ci baat mu def la mu bëgg ! Li waral doxaliinam wii nag mooy xam na ne xam naa li mu def.', 'Damaa ànd ak dal waaye maa ngi woon ci sama noppi gi rekk. Fippuwuma, wanewuma sama mer, damaa muñ sama mettiit ! Mu tàmbli nag di am kersa ba noppi di ma laaj lan laa bëgg mu defal ma ko.', 'Li ko jaaxal mooy waxuma ko dara ca la mu def te songuma ko xuloo.', 'Ca ginnaaw suba sa mu ne ma sama liir bi, maa ngi jéggalu ndax xam naa ne tooñ naa la, mettiital naa la, te am naa ci kersa. Manatuma laa xool sax ci biir i gët.', 'Ma tontu ko: «\xa0ah defoo ma dara sax njort naa ne man mii maa la tooñ, man mii maa la metiital, defal li gën ci yaw; defal li gën fi nun ; defal li nga xam ne moo lay bégal\xa0».', 'Ca ngoon sa ba mu wàccee ba ñibbisi ca la ma wax ne sëy si nga bu yàgg ba leegi waaye jot na nag nu dem wuti këyit guy màndargaal sunu diggante ndax jigéen ju baax nga te man a muñ te loolu xalaatloo na ma lu bari. Giñal naa la ne dinaa bàyyi lépp !', 'Dafa wàcce boppam ba mujj tuuti ci sama kanam, moom mi amoon fulla lool ci boppam, kenn yabu ko woon, daawul wane daray xeebu ci sama kanam. Ma am ca kersa sax ndax samag noppi ak sama muñ ñoo ma jox dooley peeg sama góor gi, dóor ko ba mu may raamal te sama loxo laalu ko.', 'Yaw jigéen ji ak lu man a xew, du xëtër-xëtër walla mer moo faj. Loolu du indi saafara ci jafe-jafe yi ndax loo gën a tàng rekk sam xel dem nga wax lu ëpp, ba mu man a dëpp coow la yay la, wan la ginnaaw mbaa mu gën laa sori.', 'Bu fekkee sa jëkkër am na xalaatub wor la, dina ko def waaye nag xamal ne sa doxaliin ci moom, ni ngay yore sa kër, mooy jeexiital ci wor ga mu lay wor ! Jigéen dafa war a nooy !', 'Toppatool sa góor. Bu fekkee sax dangaa mer nangul reeyal !', 'Jigéen dañu koo tën ngir muy dalal góor ak di àndi jàmm ak dal ci këram.', 'Muñ ak noppi metti nañu waaye ñoom ñooy gànnaay yi gën a wóor ci tëye sa boroom kër ak sàmm seen diggante.', 'Albatros ak Habiibul Xadiim Géy', 'Partager la publication ""«\xa0Sama jëkkër daf maa moy ak jeneen jigéen ba ma xam ko\xa0», nettali bu am solo""']",xalaat
XELTU : YÀLLA NANU DEE BALAA NUY DEE,https://saabal.com/xeltu-yalla-nanu-dee-balaa-nuy-dee/,"['Dangay daw DEE, tax ngay LEKK. Ndax jàpp nga ni boo LEKKUL dangay DEE. Booba umpale nga ne li ngay LEKK ngir mëna dundu DEE kese la ndax nit du LEKK mukk luy dundu. Muy yàpp wi, di jën yi wala ci xeeti meññent yi, bumu ci doon bala nga koy lekk fekk na mu DEE. Nga gis kon ne DEE gi ngay daw rekk moom ngay LEKK. Waaw !', 'Te nag DEE googu ngay LEKK, mooy walbëtiku di LEKK bis bu Yàlla sàq li nekk ci yaw tey DEE (jëmm ji), ba bis ñëw mu jeexal tàkk lépp luy dundu ci yaw. DEE kepp des fa, bu ko defee nga DEE.', 'Ginnaaw bi nga DEE yitam, luy DEE moo lay fekk ci biir bàmmel, muy sax yi, LEKK la, LEKK DEE gi nga doon. Sax yi tamit da ñuy mujj a DEE, te bu ko defee lu DEE moo leen di LEKK, maanaam suuf. Te suuf soo su DEE tamit mooy dellu dundal gàncax gi wara DEE ngir mëna dundal lenn ci mala yi nga xam ne seenug mujj mooy rekk DEE ngir dundal yeneeni mala yu demee ni doomu aadama. Boo ko seetloo gis ne mbir mi aw wërngël la woow duñu ci rëcc mukk. Pexe amul, ni ko Sëriñ Seex Tiijaan Si Al Maqtuum faral di Baamoo.', 'Yàlla rekk a dul DEE ak lu daggee ci moom. Li may junju foofu mooy li nekk ci doomu aadama te wuute ak jëmm jiy DEE, maanaam ban biñu ko tabaxe ba mu doon jëmm. Loolu mooy li ñenn ñi tuddee ruu gi nga xam ne làmboo na ak meloy Yàlla yu bari, benn ci lott ci DEE. Njortees nañu ni sax foofu lañu wara dégge waxi Yàlla jii «\xa0Doomu Aadama da Nu koo sàq mu niru Nu\xa0». Kon de ndekete Yàlla génnul doomu Aadama !', 'Waaye ndax doomu Aadama xam na boppam ? Déedéet, bu ñu xoole Doxalinam. Ndax kat bu doomu Aadama di daw DEE gi nga xam ne moo ko mëna tàqale ak li dul Yàlla ci moom, ndax mu mën a doon Yàllay kese, day niru kuy daw boppam rek.', 'Moone Filosofi jàngale na ko, tasawuf jàngale ko. Filosof bu ñuy wax Socrate newoon na «\xa0Filosof mooy rekk jàng nees di raye sa bakkan\xa0». Loolu méengóo ak li sufiyànke yi di dégg ci ne ngir nga mëna dundu dëgg, fàwwu nga DEE, maanaam noot sa bakkan, gumbë, tëx, luu ci lépp lu xeetoo ak neex-neexi àdduna te yittel bakkan. Jihaadul nafsu !', 'Ginnaaw ba nga noote bakkan bi ba ray ko, lay DEE ci yaw DEE na. Li dul DEE moo fay des di gën a dund, te mooy Yàllay kese. Boo fa tolloo nag li lay dundal mooy lu dul DEE, muy leer, muy Yàlla. Yàlla Yàlla lay dunde. Àjjanaa ngoogu !', 'Lii lépp ab junju la rekk, ndax liñuy wax xajul ci kàddu, xajul ci ay loy. Te nag moo tax mu doon limu doon : Yàlla ! Bu Yàlla xajoon ciy kàddu, ñu xam ko. Te du ku ñuy xam, dees koy yëg. Boo yëgee Yàlla mu neex loolu, taxul nga mën koo yëgal keneen ku dul ki ko yëg. Ki nga bokkal yëg-yëg, da lay yëg, nga yëg ko, doonte tamndareti jun-ñay a dox seen diggante jëmm yi.', 'Wittgenstein nag nee na : «\xa0Lees mënul a wax ku yabu noppi ko\xa0».', 'Daawuda Géy Pikin / FRAPP ', 'Partager la publication ""XELTU : YÀLLA NANU DEE BALAA NUY DEE""']",xalaat
SEEN XIBAAR I BITIM RÉEW,https://saabal.com/seen-xibaar-i-bitim-reew/,"[' Dëkk bii di Maddrit amna 133i nit ñu fa faatu ci bis bii wees. Màkkaan mi yore pajum njéméer gi dëggal na dee yooyu ci ay wopitaal yu wuute ca dëkk ba. Ba ci àjjuma jii ci bëccëg, ñi doon faatu ci wopp ji ñi gi doon am lumu néew-néew 64i at, waaye mbir ma daa mujj yokk. Njiiti dëkk bii di  Sawija yëggle nañu ci gaawu bi ne aj nañu xewu pakk wi ngir bañ jàngoro ji tasaaroo. Ci jamono jooju, am ndaje mu tembere mu jëwriñ ña yëggle woon nañu ko démb ci àjjuma ji te ki ko defoon mooy jëwriñ ju njëkk ji di Pedro Sánchez ba jàpp nañ fa lu tollook 15i yoy jàmonoy njàqare lañ ko tudde ngir fexee yemale dem ak dikk ug nit ñi, ak it bob ndefar yiy yëngatu ci defar ak jékk-jékkal. ', 'Sáncees nag war naa amal ak janoo ak taskati xibaar yi ngir leeral pexe yi mu lal yépp ngir wàññiyaale gi waaye itam indi ak ndimbal ci wàllu koppar nit ñi nga xam ne mbas mi laal na leen. Mursiyaa fekkiji na gaawu gi dëkk bii di Royaal Madrit, Galiisiyaa  Loos Osteris ak Kàntaabri. Dëkk yooyu nag dañoo dogal tëj bépp ndàmb bamu des fañuy jaayee dund gi ak jumtukaay yi ñuy gën a soxla. Réewum Baskk moom dogal na jamono cëtëŋ ci wér gu yaram ba loolu dina tax ñu mën a ber yenn gox yi. Pexe moomu nag Moris jot na koo def ngir dëkk yi nekk ci wetu tefes gi ba Andaloosi sax njortu na ne dina mën a daan jàngoro ji.  Ca Espaañ 6700i nit am nañu  jàngoro ji te 156i faatu nañ ca bunu sukkandikoo ci wàññi gu mujj gi jëwriñ ji yore paj mi def. 500i nit yu ñu yobb woon  ca raglu ya wér nañu ba ñibbi. Mbootaay gi yor paj mi ci àddina si nag xam le na togal mooy gëblag mbas mi  ci jamono jii.  Donaal Toromp ci ak wetam dogal na jamonoy cëtëŋ ca réew ma. ', 'Albatros / Móodu Mbaj akasaa', 'Balluwqqy: El País ', 'Partager la publication ""SEEN XIBAAR I BITIM RÉEW""']",xalaat
DOOMU SENEGAAL BU NJËKK BI AM JÀNGORO JI,https://saabal.com/doomu-senegaal-bu-njekk-bi-am-jangoro-ji/,"['Benn Móodu-Móodu bu dëkk Tuubaa moo am jàngoroy koronaawiris. Bunu sukkandikoo ci xibaari «\xa0Dakaractu\xa0», waa jooju day door a jóge Itaali ñibbisi Senegaal.  Jamono jii Senegaal am na ñenti nit ñu am mbas mi. Mu doon ñatti doxandéem (étranger) ak benn doomu Senegaal.', 'Albatros / Abdu Salaam Saar ', 'Partager la publication ""DOOMU SENEGAAL BU NJËKK BI AM JÀNGORO JI""']",xalaat
"Fukk ak ñaari nit ñoo faatu 2012 ngir Maki Sàll falu, ñaata ñoo war a faatu ngir mu folliku?",https://saabal.com/fukk-ak-naari-nit-noo-faatu-2012-ngir-maki-sall-falu-naata-noo-war-a-faatu-ngir-mu-folliku/,"['Partager la publication ""Fukk ak ñaari nit ñoo faatu 2012 ngir Maki Sàll falu, ñaata ñoo war a faatu ngir mu folliku?""']",xalaat
Diggante ñaar ñu nekk waxtaanay la koy rataxal,https://saabal.com/diggante-naar-nu-nekk-waxtaanay-la-koy-rataxal/,"['Góor gi xamul ne Jaan a ngi ci suuf.', 'Jigéen ji xamul ne xeer wu rëy-rëy moo naj góor gi.', 'Jigéen jaa gi naan: \xa0» wuy dinaa daanu\xa0»!', 'Te manatul a yéeg ndax Jaan jaa ngi koy màtt.', 'Mu ngay wax ca xelam naan: «\xa0lan moo tax góor gi ne damaa bëgg jëfandikoowul dooleem ji ngir xëcc ma, ma yéeg ci kaw.\xa0»', 'Góor gaa ngay wax naan: \xa0» maa ngi dee!\xa0»', 'Ca am xelam ma nga naan:\xa0» waaye dinaa wéy di xëcc ak sama doole jépp ji ma am\xa0»; teg ca sax ne «\xa0lan moo tax jigéen jii jéemul def dara ngir yéeg ci kaw?\xa0»', 'Njàngat li:', 'Leeg-leeg dunu gis jafe-jafe yi keneen di dund waaye moom it du gis mettiit wi nuy dund.', 'Noonii lay deme leeg-leeg ca barabu liggéeyukaay ya, ca kër ga, ci biir bëggante gi, ak ci biir xaritoo gi… Ndare danoo waroon di góor-goorlu di jéem a nàndante. Nanu jéem a xalaate neneen tey ba di àtte ak a tuumaal, di bañ a sukkandiku ci yaakaar ak jortu rawatina lu ñaaw la… Nanu jéem di gis la nëbbu…', 'Leeg-leeg xalaat ak sànni sa bët ca la nëbbu dina doon caabi jiy ubbi yenn wunt yi tëju.', 'Albatros ak Habiibul Xadiim Géy ', 'Partager la publication ""Diggante ñaar ñu nekk waxtaanay la koy rataxal""']",xew-xew-jamono
Nanu déjjati : di kàdduy Guy-maris Saañaa !,https://saabal.com/nanu-dejjati-di-kadduy-guy-maris-saanaa/,"['', 'Askanu Senegaal jox na li mu am lépp njiitu réew mi Maki Sàll. Njiitu réew mi Maki Sàll delloowu leen lu dul ñàkkum ndox, ñakk ay fajkat ak ay rewlekat, ñàkk àtte bu jaar yoon bu fekkee sax du nappaaje yoon, luubal suuf, ñàkk i jànguwaay ak ay jàngalekat ak ñàkk leeral ak ñàkk kaaraange…', 'Maa ngi metiitlu bu baax mar wi askan wi di dund ci ñaari jamono yu tombe te metti yii di koronaawiris ak tàngaay wi. Nanu wattu la daloon waa Kaps-Kiriŋ:', 'Juróom-benni fan ci noowàmbar ci atum 2019, FRAPP ak «\xa0Forum sósyaal Senegale\xa0» amaloon nañu am ndaje ak taskati xibaar yi ngir xamle seen ñàkk a ànd ci ni ñu joxe waa «\xa0SUEZ\xa0» yorug ndox mu Senegaal.', '«\xa0SDE\xa0» gaaraloon na juróom fukk ak juróom ñaari dërëm yu tombal juróom ñent (285,9) ci m3 bu nekk. Ca jamono jooja SUEZ mu ngi gaaraloon juróom benn fukk yu néew benn fiftin bu tombal juróom (298,5) ci sunu xaalis ci m3. Ci fukk ak juróomi (15) at, loolu dina tax ñu ñàkk juróom fukki milyaar ci sunu xaalis bunu àndee ak Sues.', 'Lii nag moo waral bettuma benn yoon tay may dégg ñuy ruumandaat yokkute jëgu ndox mi te askan wi di jaar fu nekk ngir man koo am sax.', 'Ginnaaw loolu bu ñu gisee ni faktiiri ndox mi yokkoo, nguur gi day def ak «\xa0SEN’EAU\xa0» na mu defoon ak «\xa0SENELEC\xa0». Lu jëm ci mbëj gi, nguur gi daf koo yokk laataa lél ba mu joxe woon ngir yokk gi. Lu jëm ci ndox mi nguur gi daf koo yokk te yëgalu ko sax askan wi.', 'Laaj bi gën a am solo nag feneen la nekk, ci jamono ji ñuy jël yorug ndox mi di ko jox gox-ngoxaan te war a móomale ndox mi waa réew mi, doy na waar lool ci Afrig ñuy jaay ndox ay jàmbur te ñépp xam nañu ne ci at yii di ñëw ndox mooy doon liy waral xare yu bari di am. Li nu soxla du «\xa0SEN’EAU\xa0» waaye sunu ndox ngir aar sunu askan.', 'Ngir ñu sampal la ci ndoxum SUEZ mi, dangay joxe ñeen-fukki junni ak juróom benn ak ñaari téeméer(231 000) te SDE mi ngi doon laaj fukki junni ak juróom ñatt (90 000).', '«\xa0SUEZ\xa0» mayoon na ay sëfaan farab Ndar bi te moom moomu gurob Maki Sàll la te doonoon fi jëwriñ ji yore ndox mi ca jamono jooja.Ndax dañoo geroon Maasuur Fay ?', 'Foofu, ag xëccoo ci njariñ gu jëm ci jox lijjanti gii di «\xa0SUEZ\xa0» yorug ndoxum Senegaal gi te mu defaroon Kër-Momar Saar 3, terewuloon Maki Sàll ak goroom boobu ñu jël ndoxum Senegaal daaldi koy jox SUES.', 'Looloo war tax nu déjjati lépp loo xam ne moo yor turi mbéefarkat ak xeetalkat yi; waaye war nañoo dàjji itam noteel gu bees gi ak it ñi ko fi teewal ci Afrig.War nañoo déjjatu xelum nooteel gi ak nangoo doon jaam gi ak nangu noteel gi.War nañoo tuddaat sunu bayaal yi waaye war nañoo jëm itam ci «\xa0moom sa réew\xa0».', 'Féexalleen Abdu Kariim Géy Xurum-xàq', 'Albatros ak Habiibul Xadiim Géy  ak Móomi Jóob', 'Partager la publication ""Nanu déjjati : di kàdduy Guy-maris Saañaa !""']",xew-xew-jamono
"Ngóor si Farees ca Tuubaa, lu manoon a ñàkk la (kàdduy Sëydinaa Umar Ba)",https://saabal.com/ngoor-si-farees-ca-tuubaa-lu-manoon-a-nakk-la-kadduy-seydinaa-umar-ba/,"['Lu manoon a ñàkk la, neexul a wax nag, waaye Farees di jiitul ndefar gii di Kiren, waruloon a teg tànkam ca dëkk bu sell ba di Tuubaa ba ñu naan dalal nan ko fa démb moom ak gàngoorug. Li waral lu ni mel mooy jamono jii dees leen di tudd njombe li gën a rëy ci réew mi.', '', 'Ak li ma xam ci mbir mi ak us néew daal, nganug Farees gii am na lu ko tax a jóg. Ndax ku seetlu tolluwaayu mbir mu rëy mii ñu koy tuumaal war a xam lan moo làqatu ci tukkib nemmeekoom boobu. Mu yokkaat ci nag mel ne ku bëgg ku ko wutal mbalaanum kiiraay, ci luubalkat bu tollu ne moom.', 'Ngan googu nag indi na jiixi-jaaxa te di lu manoon a ñàkk ndax ngóor sii kat amoon na waxtu wu doy sëkk ngir am tànki nemmeeku ca dëkk bu sell ba ci weer yii wees; bu fekkee ne sax daan na fa dem ci lu ñu xam itam, xam nanu ne bariwul, lu néew la. Gaawantu gii mu gaawantu ngir ganeji fa yokk na ci xar mi kawar ci li ñu koy tuumaal te it loolu war naa teey xelum kilifay dëkk bu sell ba.', 'Mbir mi nag doonul lu ndaw, dees koo tuumaal ci mbirum setal xaalis bu taq ak jàpple ay rëtalkat. Di ay waat yu diis gann ci yoon, loolu war a tax ñu def ndànk ci ku laale ak mbir mi.Ca dëgg-dëgg, moo xam mbir mi ñu koy tuumaal am na la walla du amul, Yoon dina ci wax lu leer balaa yàgg. Waaye séq gi mu séq ay jéego ci jamono jii jëm Tuubaa rekk, di dëkk boo xam ne bii sunu yaakaar jépp fa la nekk, mooy li ñépp war a ñaawlu ndax kat day bokk ci yi nga xam ne, bii day màbb sunu ngëm-ngëm ak sunuy baax, doonte mbir mi ay tuuma dong la agum.', 'Mbir mii ngir Yàlla war naa tax ñi nga xam ne bii ñoo wër kilifa gi ñu jàppale ko fexe ba di ko wax yiy xew ak tolluwaayu jamono ak ñi nga xam ne bii man na ñuy ñëw ci moom ci yenn jamono yi. Ndax kat àdduna bi soppeeku na, mbir yu tuuti yu daan xew ci yenn warab yi leegi day dox ba ci biir réew mi te man naa dem ba génn ko, ñu koy dégg bitim réew. Kon nag jot na ñu ubbi sunuy gët di xam bu baax tey jéebaane waaye di ko def ak xel ak xàmmee.', 'Wasalaam Sëydinaa Umar ba', 'Tekkikat bi: Àlliyun Jóob / bindkat yi: Habiibul Xadiim Géy ak Tuubaa silla Maxtaar', 'Partager la publication ""Ngóor si Farees ca Tuubaa, lu manoon a ñàkk la (kàdduy Sëydinaa Umar Ba)""']",xew-xew-jamono
"« Sama jëkkër daf maa moy ak jeneen jigéen ba ma xam ko », nettali bu am solo",https://saabal.com/sama-jekker-daf-maa-moy-ak-jeneen-jigeen-ba-ma-xam-ko-nettali-bu-am-solo/,"['Sama jëkkër daf maa wor, moy ma ak jeneen jigéen. Bi ma ko yëgee meroon naa lool waaye damaa bës sama xol; togg sama añ, jox ko mu lekk. Dama koo toppatoo bu baax sax. Lekk na ba noppi ne ma\xa0» Ca dëgg-dëgg am naa lu ma metti ndax danga maa gaañ «\xa0.', 'Wax na ma it ne : ndax man naa laa kott?', 'Amoon naa lu ma metti lool waaye damaa nangu.', 'Mu wax ma ne : Damaa bëgg a baane ak yaw.', 'Ma nangu te teguma ci baat mu def la mu bëgg ! Li waral doxaliinam wii nag mooy xam na ne xam naa li mu def.', 'Damaa ànd ak dal waaye maa ngi woon ci sama noppi gi rekk. Fippuwuma, wanewuma sama mer, damaa muñ sama mettiit ! Mu tàmbli nag di am kersa ba noppi di ma laaj lan laa bëgg mu defal ma ko.', 'Li ko jaaxal mooy waxuma ko dara ca la mu def te songuma ko xuloo.', 'Ca ginnaaw suba sa mu ne ma sama liir bi, maa ngi jéggalu ndax xam naa ne tooñ naa la, mettiital naa la, te am naa ci kersa. Manatuma laa xool sax ci biir i gët.', 'Ma tontu ko: «\xa0ah defoo ma dara sax njort naa ne man mii maa la tooñ, man mii maa la metiital, defal li gën ci yaw; defal li gën fi nun ; defal li nga xam ne moo lay bégal\xa0».', 'Ca ngoon sa ba mu wàccee ba ñibbisi ca la ma wax ne sëy si nga bu yàgg ba leegi waaye jot na nag nu dem wuti këyit guy màndargaal sunu diggante ndax jigéen ju baax nga te man a muñ te loolu xalaatloo na ma lu bari. Giñal naa la ne dinaa bàyyi lépp !', 'Dafa wàcce boppam ba mujj tuuti ci sama kanam, moom mi amoon fulla lool ci boppam, kenn yabu ko woon, daawul wane daray xeebu ci sama kanam. Ma am ca kersa sax ndax samag noppi ak sama muñ ñoo ma jox dooley peeg sama góor gi, dóor ko ba mu may raamal te sama loxo laalu ko.', 'Yaw jigéen ji ak lu man a xew, du xëtër-xëtër walla mer moo faj. Loolu du indi saafara ci jafe-jafe yi ndax loo gën a tàng rekk sam xel dem nga wax lu ëpp, ba mu man a dëpp coow la yay la, wan la ginnaaw mbaa mu gën laa sori.', 'Bu fekkee sa jëkkër am na xalaatub wor la, dina ko def waaye nag xamal ne sa doxaliin ci moom, ni ngay yore sa kër, mooy jeexiital ci wor ga mu lay wor ! Jigéen dafa war a nooy !', 'Toppatool sa góor. Bu fekkee sax dangaa mer nangul reeyal !', 'Jigéen dañu koo tën ngir muy dalal góor ak di àndi jàmm ak dal ci këram.', 'Muñ ak noppi metti nañu waaye ñoom ñooy gànnaay yi gën a wóor ci tëye sa boroom kër ak sàmm seen diggante.', 'Albatros ak Habiibul Xadiim Géy', 'Partager la publication ""«\xa0Sama jëkkër daf maa moy ak jeneen jigéen ba ma xam ko\xa0», nettali bu am solo""']",xew-xew-jamono
"Tënub Lewopóol II, di raykatu nit bu mag, jot na wàllam",https://saabal.com/tenub-lewopool-ii-di-raykatu-nit-bu-mag-jot-na-wallam/,"['Tënub Léwopóol II ba nekk ca déngaleereb ngàngunaay bu Burusel la ñu daax cuub bu xonq ci tallata jee ci ngoon. Ki jëf jëf ju ni mel nag mooy bañkat bii te di ab bindkat di «\xa0Théophile de Giraud\xa0» muy tuumaal Lewopóol II, ne raykatu nit bu mag a mag la ca ba muy mbéefar réewum Kóngoo.Bindkat boobu te di ab bañkat, dëkk ca Belsig moo yéeg ba ca kaw tën ba, jaare ko ci ag buum, bi 15i waxtu jotee ci talaata ji laataa muy sotti cuub bu xonq boobu ca kaw tën ba ngir wane deret ju bari ja waa jooju tuur.', 'Ba muy def jëf ju ni mel nag lu ëpp fukki nit ak juróom ña nga fa woon di ko tàccu ak a ndokkeel.', 'Bu nu sukkandikoo ci moom, Lewopóol ll, ab yongkat la bu ray nit ñu bari ba waral kenn waru koo jàppe jàmbaar ju ñuy sargal ca réew ma.', 'Ginnaaw loolu ca la alkaati ya egsee ca bayaal ba. Bindkat bi wàcc fasu xànjar wa mu yéegoon ca tënub Léwopóol ll, ngir alkaati yi jàpp ko.', '«Xam ngeen ne amóo leen xorom di», di la mu wax Alkaati ya laata ñu koy dugal ca seen daamar ja. Jëf jooju nag waajal na ko ñatti ayu-bis. Lél bi moom jàppu ko woon. «\xa0Àndunu ci benn màndarga bu teguwul ci yoon\xa0», «\xa0Léwopóol ll = yongkat bi gën a mag ci àddina si «\xa0, di mbind ma ñiy dawal ca pankart ya.', 'Tën: statue / yongkat: criminel, assassin / mbéefar: coloniser, asservir / Déngeleereb ngàngunaay : place du trône ', 'Albatros', 'Partager la publication ""Tënub Lewopóol II, di raykatu nit bu mag, jot na wàllam""']",xew-xew-jamono
Aw làkk dafay dox… dëppoo ca am solo,https://saabal.com/aw-lakk-dafay-dox-deppoo-ca-am-solo/,"['Sapoŋ mi bokk ci réew yi gën a xerañ ci ndefar ug jumtukaayu xarala yi ak yu kër yi gën a ñoŋ ci àddina si ba ñépp xam ko, lu tax sosuñu ay waat yu yees ngir tudd jumtukaay yooyu?', 'Dañuy jëfandikoo ay waati Àngale yu ñu waxee ca seenug koj. Gisees na ne ba ci seen téere yi ñuy mbind sax dañu ciy aajar lu ni mel ngir xamle ko. Leneen lees ci gendiku sax mooy réewum Sapoŋ yattul i waat ngir tudd ay jumtukaay yu ci mel ni aypaat tablet ak waat yii di ñëw dañu koo jële ci Àngale daa di koy Saponeel ngir man koy jëfandikoo :', 'Moo tax nun it nu war yombal xam-xam sunuy ndaw ngir gën a man a teel a peeg jumtukaay yii nga xam ne jamono da koo soxla te maneesu koo ñàkk, nekk fi nag di ko fentaat gudal aw yoon lay doon ci lol manoon naa ñàkk.Fexe ba li nu amul nu jëli ko fof am na fa te gànjaru na ba man koo boole ci li nu am mu jariñ nu ?', 'Ndax jotul nu soppi xalaatin ci ne sunu làkk yii amul waatu xam-xam yi ? Niral gi mooy Sapoŋ mii nu jël nga xam ne waat ya Àngale yaa ko moom waaye xam-xam bay defar jumtukaay ba tur woowa di wuyoo ñoom ñoo koy yor ?', 'Lan moo waral manu noo jànge ci suniy làkk te laltaay gi nekk fi ba noppi, xam-xam ba mu ëmb it ne fi, ba tay loolu ndax jëmul ci bëgg a naxasal sunu làkk yi? Wéyal fi làkku doxandéem yi?Ci lëkkalekaay yi ñu taf fii ci suuf man ngeen a xoolal seen bopp mbaa ngeen déglu tekki gi ñu def ci waati yeneen réew yi ci làkku saa-sapoŋ yi :', '1)https://www.google.com/search?q=japanese+to+english&oq=jap&aqs=chrome.3.69i57j46l2j0j69i65.3672j0j9&client=ms-android-a1-gm-rev2&sourceid=chrome-mobile&ie=UTF-8', '2)https://www.japanesepod101.com/japanese-dictionary/', 'Albatros ', 'Partager la publication ""Aw làkk dafay dox… dëppoo ca am solo""']",xew-xew-jamono
"Yàlla alagul nit ku ñuul, mboor mu ñu sos la!",https://saabal.com/yalla-alagul-nit-ku-nuul-mboor-mu-nu-sos-la/,"['MBOOR di Histuwaar, dafa doy waar .Gis nga ni nit ñu weex ñi lijjantee ba teg tuuma nit ku Ñuul !Ngir raafal yu rëy ya fari ya defoon, yamuñu ci toj wakkani séen seedey xeer ya ni fàŋŋ waaye, dañoo tabax ALAGUG doomu NOOHIN jooju di KAAM ñu ne , dafa toroxal baayam Yàlla alag ko def ko mu ÑUUL , ay doomi baayam di ñu weex mu yékkati leen teg leen ci kawam abadan !', 'Mu mel ni, Yàlla daa xaar ba ca Noohin muy sooga tabax nit ku ñuul mu jël ndaare !Ñaata Histuwaar la ñu sos ngir tuutal aw xeet, aw askan? Waaso, ag kër, ab néeg ?Fiiraange rekk !Matadi rekk !Nanu moytu di wax ak a bind lu wérul, lu dul dëgg ! bu ñu la bàkkee boroom xam-xam, da ngaa war a xam ni, nit, xam-xam waru ko, am na ku xam loo xamul, jox ko cër, bàyyil ko wàllam .Bind lu wér keŋŋJunj a gën jeng', 'Baabakar Mbay Ndaag ', 'Partager la publication ""Yàlla alagul nit ku ñuul, mboor mu ñu sos la!""']",xew-xew-jamono
"Àddina baa ngi soppi xar-kanam, Naka Afrig ?",https://saabal.com/addina-baa-ngi-soppi-xar-kanam-naka-afrig/,"['Ca réewum Amerig, daaneel nañu fa ay tën yu bari yu nekkoon ca yenn mbedd ya ak bayaal ginnaaw faatug George Floyd. Yenn yi, ñaxtukat yi ñoo leen déjjati; yi ci des kilifay gox ya ndax coow yu yàgg yu ñu juroon. Ci nataal bu njëkk bi, tënub fara ba woon ca Filaadelfi, Frank Rizzo mi ñuy tuumaal ne dafa doon boddixeet ba waral ñu suub ko ba noppi dindi ko. ', 'Ca Birmingaam nekk ca Alabamaa, tënub Charles Linn mi bokkoon ca ñay xeex ngir njàppum jaam wéy, la fa ñaxtukat ya daaneel ba tax kilifay gox ba war koo dindi.', ' Ba tay ca Mongomeri, nekk ca Alabamaa, ñaxtukat ya daaneel nañu fa tënub 112 at bu mu mbootaayu GEN. Robert E. Lee mu ne woon tënn ca buntu daara-digg-dóomu ju Lee. ', 'Tënub Edward Carnack doonoon jàmbur ca Amerig te móomoon ab yéenekaay bu daan dal ci kaw ñi daan aar yelleefi nit ña, dàjji nañu ko ba noppi génne ko ca suufus dëkk bii di Nashwil. ', 'Ca Alexàndiri, Wirsini, fara ba siiwal na ci Tiwitéer ay naataali tën bu tuddoon «\xa0Appomattox\xa0» bob seen boroom moo kp dindi. Kàddu ya mu ca sof mooy : \xa0» Alexàndiri, niki yeneen gox yu mag yépp, mu ngi wéy di soppiku…\xa0»', 'Laaj biy sampe dafay doon, lan moo waral Senegaal ak yeneen réew yi ñu doon jël seen i doom di leen jaayi ca Amerig ñu ne dann fa ñu nekkoon rekk ba ña soppi xar-kanam?', 'Lu waral ñi doon jaay ak a jënd nit, di leen def jaamu mujj am kersay bàyyi tëni ña ko doon def, te réew yi ñu doon jël seen i doom di leen jaayi wéy di màggal tën yooyu…?Lu Feederbu di def Ndar?', 'Bu nu dikkaatee indi leen yenn ci tën yi béefeerkat yi ñu sampal i tën te warul ndax yayooñu ko.', 'Ngañ Aaw awdemba90@gmail.com ', 'Partager la publication ""Àddina baa ngi soppi xar-kanam, Naka Afrig ?""']",xew-xew-jamono
Doxe Ndakaaru ba Kaasamaas ngir jàngi Wolof ca 1975,https://saabal.com/doxe-ndakaaru-ba-kaasamaas-ngir-jangi-wolof-ca-1975/,"['Partager la publication ""Doxe Ndakaaru ba Kaasamaas ngir jàngi Wolof ca 1975""']",xew-xew-jamono
"Ñaxtu ya xew Tuubaa: lu ko waral, ku deful liggéeyam ? Déglul li Sëriñ bii wax ñaxtukat yi",https://saabal.com/naxtu-ya-xew-tuubaa-lu-ko-waral-ku-deful-liggeeyam-deglul-li-serin-bii-wax-naxtukat-yi/,"['Partager la publication ""Ñaxtu ya xew Tuubaa: lu ko waral, ku deful liggéeyam ? Déglul li Sëriñ bii wax ñaxtukat yi""']",xew-xew-jamono
Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !,https://saabal.com/ndax-yalla-moo-nu-teg-nattu-walla-sunug-nangoo-nuy-lor-mengaleel-dundug-doomi-reewum-libaan-ci-senegaal-ak-dundug-doomi-senegaal-ca-libaan/,"['Partager la publication ""Ndax Yàlla moo nu teg nattu walla sunug nangoo nuy lor: méngaleel dundug doomi réewum Libaan ci Senegaal ak dundug doomi Senegaal ca Libaan !""']",xibaar
Xoolal taaxi nit ñu ñuul ñi laataa ñuy jaxasoo ak tubaab bi: danoo war a bég ci li nu donn ndax sunu mboor la,https://saabal.com/xoolal-taaxi-nit-nu-nuul-ni-laataa-nuy-jaxasoo-ak-tubaab-bi-danoo-war-a-beg-ci-li-nu-donn-ndax-sunu-mboor-la/,"['', 'Xoolal nataal bi. Boo ko nee jàkk sa bët fees dell ndax xereñte ak xel mu ñaw mi ñu defaree këri «\xa0Grassfeild\xa0» laataa mbéefarkat yi di fa dugg. Nataal baa ngi am ci atum junni ak juróom ñatti téemeer ak juróom ñaar fukk (1870). Néeg yooyu nekk ci ginnaaw niru na lool taax yi nu xam te tàmm koo gis ci sunu jamonoy tay jii, ci sunu réew yi rawatina yu Tugal yi. Loolaay njëlbéenug wujje gi dox ci diggante askani Grassfeild ak mbéefarkat bi.', 'Kon xam ngeen ne jéemantu ak sos ak a fent jot naa am ci Afrig ba waral fiiraange tubaab bi lal i pexe ngir faagaagal askan woowu. Ña ca jëkk di waa Almaañ ñi diri askan woowu fu nekk ci Kamerun ngir di leen liggéeyloo liggéey bu ñu sañul a bañ. Daan nañu tabax ak a defar ay njéggite, ay raay ak ay taaxi mbéefarkat yi.', 'Ginnaaw gi ci la farañse yi ñëw bóom ñatti téemeeri junniy (300 000) doomi Grassfeild ci diggante atum junni ak juróom ñenti téemeer ak juróom fukk ak juróom (1955) ba atum junni ak juróom ñenti téemeer ak juróom benn fukk ak ñaar (1962).', 'Bi mbéefarkat agsee ci tund woowu, dañoo yéemu woon ca lootaabiin wa ak it xereñte ga ña fa dëkkoon am ci wàllu tabax. Waaye ngir noot leen, màbb seen mbatiit ak seen mboor, ca la mbéefarkat daaldi yàqe jépp jëf ju ñu fa sottaloon. Lu nag dafay weddi seen gis-gis bi ñu yaxal ci mboor te laluwul lu dul xeetal mooy: «\xa0nit ku ñuul amul xel\xa0». Loolu dafay tolloo ak la ñu defoon ca Àlaxsanderi ca Tombuktu. Nan la ñu fa def? Dañoo taal kàggu ya ak jànguwaay ya ñu fa fekk ngir fay taali jàngu ya daan tas xam-xam ba ca réewi ñuule ya.', 'Ci diggante atum 1877 ba 1960 ci la ñu daaldi yàq lu ñu sampoon ca «\xa0réewu Bamaleke\xa0» waaye mujj ñoo man a dindi walla ñu nasaxal mbatiit ak gëm-gëmu askan wa. Cosaanu turu Bangangte (di ñi bañ njaam ak nooteel) mi ñgi jóge ci bañ googu.', 'Kàgguy denc yi, wane nañu ci lu mat sëkk ne béefar gi jëmul woon mukk ci suqali nit ku ñuul waaye dafa gën a nasaxal seen xel. Xereñtéefu doomi Afrig yi lu fésoon la laataa béefarkat bi di fi dugg. Waaye bi ñu fi agsee lañu ko tàmbalee nësëxal.', 'Mbéefarkat : colonisateur / mbéefar g: colonisation, asservissement / mbatiit: culture / mboor : histoire / taax mi: l’immeuble, batiment', 'Albatros  ak Habiibul Xadiim Géy ak Tuubaa Silla Maxtaar ', 'Partager la publication ""Xoolal taaxi nit ñu ñuul ñi laataa ñuy jaxasoo ak tubaab bi: danoo war a bég ci li nu donn ndax sunu mboor la""']",xibaar
Liy firndeel ne yaqub làkku Wolof a gën a gànjaru bob farañse,https://saabal.com/liy-firndeel-ne-yaqub-lakku-wolof-a-gen-a-ganjaru-bob-faranse/,"['Bismillaah, ci turu Yàlla, ma tàmbali. Alhamdu lillaah, cant fa Yàlla.🤲🏿', 'Bokk yi kaayleen nu waxtaan ci làkku farañse!📢', 'Mbokk mbaa xam nga ne làkku farañse mi nga naw lool ba mu tax la a xeeb saw làkk, ni làkk yépp ay waat yu ñu àbb te dajale dong la😌???', 'Topp ma, dinga ci xam dara👊🏿!', 'Ci farañse:', '😌-Waati xam-xam yi, waati gereg ak yu latiŋ yu ñu jabbase (jaxase) lañu.', 'Niral : hydro-phile : nob-ndox🤨 lay tekki ci gereg, hydro-phobe : ragal-ndox…..😲', 'Yeneen waat yi noonu lañu mel.', '😌-Waat yi jëm ci xare yu bari ci Almaa lañu juge', 'Niral: Maréchal ( A: Marschall), obus ( A: Haubitze )…..😲', 'Yeneen waat yi it noonu lañu mel.', '😌-Waat yi jëm ci xarala yu yees yi yu ci bari ci àngale la ko àbbe.', 'Niral: internet, taylorisation, …😲', '😌-Waat yi jëm ci mbay ak biri bis bu ne yu bari ci normaa lañu juge.', 'Niral: crèche, auberge, blanc, ble….😲', '😌🤝🏿-Toppaat ma ma xamal la làkk yi farañse àbb ak limu waat yi mu leen àbb.', '. Àngale: 2515i waat. Làkku itaali : 1198i waat. Almaa ak làkku Ótiris: 546i waat. Español: 476i waat. Làkku Neerlànd: 249i waat. Portige: 117i waat. Araab ak làkki Afrig-asi : 528i waat. Farañsig ga woon: 368i waat. Làkku Góol: 147i waat. Yenn làkki islaaf ak yu indoy amerig : 10 931', '😱😱😱😱Lii yéemewut a!!', '. Wolof : àbb na ko ay waat yu bari lim ba a leerul.🤩', 'Niral: laptot: lapptoo, banane: banaana, karité: kaarite, turu garab yu bari ak yeneen…😊😲', '(Sukkandikukaayu yenn yi: «\xa0le Robert\xa0»)😌😌', 'Ca gàggantikaayu «\xa0le Robert\xa0» 60 000i waat ya ca ne, 11 825 yi farañse da ko a àbb😱😱 (xaaral ma daw sax!!)', '😌Ci gàttal, wenn làkk setul ci àbb, rawatina farañse😁, moom ay waati àbb yu ñu dajale rekk la daanaka. (Àngale a ko a yées nag, mooy làkk wi ëpp i àbb ci kaw suuf ci li nu xamagum, waatam ya xaaj ba da ko a àbb😱🤭🏃🏿\u200d♂️)', '😋Cëy! Bu nu delloo woon waat yi farañse àbb seen i woroom, lu farañsey dese ciy waat?😅 Ndax farañse dina amati?😫 Ndax farañse bi dina manati wax soxlaam?🥺', 'Bokk yi, tontuleen laaj yi!!🤝🏿👊🏿', 'Abdulaay Sekk', 'Partager la publication ""Liy firndeel ne yaqub làkku Wolof a gën a gànjaru bob farañse""']",xibaar
ONU : kembaarug Afrig am na ab toogoom ca ndiisoog mbootaayu xeet yi,https://saabal.com/onu-kembaarug-afrig-am-na-ab-toogoom-ca-ndiisoog-mbootaayu-xeet-yi/,"['Tàngoon na lool démb ca  ñaareelu wërngalu tànn ga mbootaayu xeet ya doon def ngir am menn réew mu fay toogal Afrig niki cér buy àddu ci dogal yi. Keeñaa nag mooy réew mi ñu mujj tànn ngir mu toogal fa réewi Afrig yépp.', 'Ba ñuy saytu njuréefi tànn ga njëkk ga, muy Keeñaa di Jibuti, kenn amu ci woon limub baat yu ko may mu man a am dayo bi war ngir jàll ca tànn gu njëkk ga, waraloon ñu dem ci ñaareelu wërngal bii leen teqe.', 'Cig pàttali, ngir nga jàll nekk ab cér buy dogal, lawax bu nekk dafa war a am lumu néew-néew ñaar ci ñent (2/4) ca li mub jàmburi ngomblaan ga.', 'bàlluwaay bi: Reuters', 'Lawax: candidat / ngomblaan: Assamblée délibérante / njuréef: résultat / Mbootaayu xeet yi: Naions unies / ndiisoo gi: le conseil (entité)', 'Àlliyun Jóob / Móomi Jóob / Tuubaa Silla Maxtaar', 'Partager la publication ""ONU : kembaarug Afrig am na ab toogoom ca ndiisoog mbootaayu xeet yi""']",xibaar
Diggante ñaar ñu nekk waxtaanay la koy rataxal,https://saabal.com/diggante-naar-nu-nekk-waxtaanay-la-koy-rataxal/,"['Góor gi xamul ne Jaan a ngi ci suuf.', 'Jigéen ji xamul ne xeer wu rëy-rëy moo naj góor gi.', 'Jigéen jaa gi naan: \xa0» wuy dinaa daanu\xa0»!', 'Te manatul a yéeg ndax Jaan jaa ngi koy màtt.', 'Mu ngay wax ca xelam naan: «\xa0lan moo tax góor gi ne damaa bëgg jëfandikoowul dooleem ji ngir xëcc ma, ma yéeg ci kaw.\xa0»', 'Góor gaa ngay wax naan: \xa0» maa ngi dee!\xa0»', 'Ca am xelam ma nga naan:\xa0» waaye dinaa wéy di xëcc ak sama doole jépp ji ma am\xa0»; teg ca sax ne «\xa0lan moo tax jigéen jii jéemul def dara ngir yéeg ci kaw?\xa0»', 'Njàngat li:', 'Leeg-leeg dunu gis jafe-jafe yi keneen di dund waaye moom it du gis mettiit wi nuy dund.', 'Noonii lay deme leeg-leeg ca barabu liggéeyukaay ya, ca kër ga, ci biir bëggante gi, ak ci biir xaritoo gi… Ndare danoo waroon di góor-goorlu di jéem a nàndante. Nanu jéem a xalaate neneen tey ba di àtte ak a tuumaal, di bañ a sukkandiku ci yaakaar ak jortu rawatina lu ñaaw la… Nanu jéem di gis la nëbbu…', 'Leeg-leeg xalaat ak sànni sa bët ca la nëbbu dina doon caabi jiy ubbi yenn wunt yi tëju.', 'Albatros ak Habiibul Xadiim Géy ', 'Partager la publication ""Diggante ñaar ñu nekk waxtaanay la koy rataxal""']",xibaar
Nanu déjjati : di kàdduy Guy-maris Saañaa !,https://saabal.com/nanu-dejjati-di-kadduy-guy-maris-saanaa/,"['', 'Askanu Senegaal jox na li mu am lépp njiitu réew mi Maki Sàll. Njiitu réew mi Maki Sàll delloowu leen lu dul ñàkkum ndox, ñakk ay fajkat ak ay rewlekat, ñàkk àtte bu jaar yoon bu fekkee sax du nappaaje yoon, luubal suuf, ñàkk i jànguwaay ak ay jàngalekat ak ñàkk leeral ak ñàkk kaaraange…', 'Maa ngi metiitlu bu baax mar wi askan wi di dund ci ñaari jamono yu tombe te metti yii di koronaawiris ak tàngaay wi. Nanu wattu la daloon waa Kaps-Kiriŋ:', 'Juróom-benni fan ci noowàmbar ci atum 2019, FRAPP ak «\xa0Forum sósyaal Senegale\xa0» amaloon nañu am ndaje ak taskati xibaar yi ngir xamle seen ñàkk a ànd ci ni ñu joxe waa «\xa0SUEZ\xa0» yorug ndox mu Senegaal.', '«\xa0SDE\xa0» gaaraloon na juróom fukk ak juróom ñaari dërëm yu tombal juróom ñent (285,9) ci m3 bu nekk. Ca jamono jooja SUEZ mu ngi gaaraloon juróom benn fukk yu néew benn fiftin bu tombal juróom (298,5) ci sunu xaalis ci m3. Ci fukk ak juróomi (15) at, loolu dina tax ñu ñàkk juróom fukki milyaar ci sunu xaalis bunu àndee ak Sues.', 'Lii nag moo waral bettuma benn yoon tay may dégg ñuy ruumandaat yokkute jëgu ndox mi te askan wi di jaar fu nekk ngir man koo am sax.', 'Ginnaaw loolu bu ñu gisee ni faktiiri ndox mi yokkoo, nguur gi day def ak «\xa0SEN’EAU\xa0» na mu defoon ak «\xa0SENELEC\xa0». Lu jëm ci mbëj gi, nguur gi daf koo yokk laataa lél ba mu joxe woon ngir yokk gi. Lu jëm ci ndox mi nguur gi daf koo yokk te yëgalu ko sax askan wi.', 'Laaj bi gën a am solo nag feneen la nekk, ci jamono ji ñuy jël yorug ndox mi di ko jox gox-ngoxaan te war a móomale ndox mi waa réew mi, doy na waar lool ci Afrig ñuy jaay ndox ay jàmbur te ñépp xam nañu ne ci at yii di ñëw ndox mooy doon liy waral xare yu bari di am. Li nu soxla du «\xa0SEN’EAU\xa0» waaye sunu ndox ngir aar sunu askan.', 'Ngir ñu sampal la ci ndoxum SUEZ mi, dangay joxe ñeen-fukki junni ak juróom benn ak ñaari téeméer(231 000) te SDE mi ngi doon laaj fukki junni ak juróom ñatt (90 000).', '«\xa0SUEZ\xa0» mayoon na ay sëfaan farab Ndar bi te moom moomu gurob Maki Sàll la te doonoon fi jëwriñ ji yore ndox mi ca jamono jooja.Ndax dañoo geroon Maasuur Fay ?', 'Foofu, ag xëccoo ci njariñ gu jëm ci jox lijjanti gii di «\xa0SUEZ\xa0» yorug ndoxum Senegaal gi te mu defaroon Kër-Momar Saar 3, terewuloon Maki Sàll ak goroom boobu ñu jël ndoxum Senegaal daaldi koy jox SUES.', 'Looloo war tax nu déjjati lépp loo xam ne moo yor turi mbéefarkat ak xeetalkat yi; waaye war nañoo dàjji itam noteel gu bees gi ak it ñi ko fi teewal ci Afrig.War nañoo déjjatu xelum nooteel gi ak nangoo doon jaam gi ak nangu noteel gi.War nañoo tuddaat sunu bayaal yi waaye war nañoo jëm itam ci «\xa0moom sa réew\xa0».', 'Féexalleen Abdu Kariim Géy Xurum-xàq', 'Albatros ak Habiibul Xadiim Géy  ak Móomi Jóob', 'Partager la publication ""Nanu déjjati : di kàdduy Guy-maris Saañaa !""']",xibaar
"Ngóor si Farees ca Tuubaa, lu manoon a ñàkk la (kàdduy Sëydinaa Umar Ba)",https://saabal.com/ngoor-si-farees-ca-tuubaa-lu-manoon-a-nakk-la-kadduy-seydinaa-umar-ba/,"['Lu manoon a ñàkk la, neexul a wax nag, waaye Farees di jiitul ndefar gii di Kiren, waruloon a teg tànkam ca dëkk bu sell ba di Tuubaa ba ñu naan dalal nan ko fa démb moom ak gàngoorug. Li waral lu ni mel mooy jamono jii dees leen di tudd njombe li gën a rëy ci réew mi.', '', 'Ak li ma xam ci mbir mi ak us néew daal, nganug Farees gii am na lu ko tax a jóg. Ndax ku seetlu tolluwaayu mbir mu rëy mii ñu koy tuumaal war a xam lan moo làqatu ci tukkib nemmeekoom boobu. Mu yokkaat ci nag mel ne ku bëgg ku ko wutal mbalaanum kiiraay, ci luubalkat bu tollu ne moom.', 'Ngan googu nag indi na jiixi-jaaxa te di lu manoon a ñàkk ndax ngóor sii kat amoon na waxtu wu doy sëkk ngir am tànki nemmeeku ca dëkk bu sell ba ci weer yii wees; bu fekkee ne sax daan na fa dem ci lu ñu xam itam, xam nanu ne bariwul, lu néew la. Gaawantu gii mu gaawantu ngir ganeji fa yokk na ci xar mi kawar ci li ñu koy tuumaal te it loolu war naa teey xelum kilifay dëkk bu sell ba.', 'Mbir mi nag doonul lu ndaw, dees koo tuumaal ci mbirum setal xaalis bu taq ak jàpple ay rëtalkat. Di ay waat yu diis gann ci yoon, loolu war a tax ñu def ndànk ci ku laale ak mbir mi.Ca dëgg-dëgg, moo xam mbir mi ñu koy tuumaal am na la walla du amul, Yoon dina ci wax lu leer balaa yàgg. Waaye séq gi mu séq ay jéego ci jamono jii jëm Tuubaa rekk, di dëkk boo xam ne bii sunu yaakaar jépp fa la nekk, mooy li ñépp war a ñaawlu ndax kat day bokk ci yi nga xam ne, bii day màbb sunu ngëm-ngëm ak sunuy baax, doonte mbir mi ay tuuma dong la agum.', 'Mbir mii ngir Yàlla war naa tax ñi nga xam ne bii ñoo wër kilifa gi ñu jàppale ko fexe ba di ko wax yiy xew ak tolluwaayu jamono ak ñi nga xam ne bii man na ñuy ñëw ci moom ci yenn jamono yi. Ndax kat àdduna bi soppeeku na, mbir yu tuuti yu daan xew ci yenn warab yi leegi day dox ba ci biir réew mi te man naa dem ba génn ko, ñu koy dégg bitim réew. Kon nag jot na ñu ubbi sunuy gët di xam bu baax tey jéebaane waaye di ko def ak xel ak xàmmee.', 'Wasalaam Sëydinaa Umar ba', 'Tekkikat bi: Àlliyun Jóob / bindkat yi: Habiibul Xadiim Géy ak Tuubaa silla Maxtaar', 'Partager la publication ""Ngóor si Farees ca Tuubaa, lu manoon a ñàkk la (kàdduy Sëydinaa Umar Ba)""']",xibaar
"« Sama jëkkër daf maa moy ak jeneen jigéen ba ma xam ko », nettali bu am solo",https://saabal.com/sama-jekker-daf-maa-moy-ak-jeneen-jigeen-ba-ma-xam-ko-nettali-bu-am-solo/,"['Sama jëkkër daf maa wor, moy ma ak jeneen jigéen. Bi ma ko yëgee meroon naa lool waaye damaa bës sama xol; togg sama añ, jox ko mu lekk. Dama koo toppatoo bu baax sax. Lekk na ba noppi ne ma\xa0» Ca dëgg-dëgg am naa lu ma metti ndax danga maa gaañ «\xa0.', 'Wax na ma it ne : ndax man naa laa kott?', 'Amoon naa lu ma metti lool waaye damaa nangu.', 'Mu wax ma ne : Damaa bëgg a baane ak yaw.', 'Ma nangu te teguma ci baat mu def la mu bëgg ! Li waral doxaliinam wii nag mooy xam na ne xam naa li mu def.', 'Damaa ànd ak dal waaye maa ngi woon ci sama noppi gi rekk. Fippuwuma, wanewuma sama mer, damaa muñ sama mettiit ! Mu tàmbli nag di am kersa ba noppi di ma laaj lan laa bëgg mu defal ma ko.', 'Li ko jaaxal mooy waxuma ko dara ca la mu def te songuma ko xuloo.', 'Ca ginnaaw suba sa mu ne ma sama liir bi, maa ngi jéggalu ndax xam naa ne tooñ naa la, mettiital naa la, te am naa ci kersa. Manatuma laa xool sax ci biir i gët.', 'Ma tontu ko: «\xa0ah defoo ma dara sax njort naa ne man mii maa la tooñ, man mii maa la metiital, defal li gën ci yaw; defal li gën fi nun ; defal li nga xam ne moo lay bégal\xa0».', 'Ca ngoon sa ba mu wàccee ba ñibbisi ca la ma wax ne sëy si nga bu yàgg ba leegi waaye jot na nag nu dem wuti këyit guy màndargaal sunu diggante ndax jigéen ju baax nga te man a muñ te loolu xalaatloo na ma lu bari. Giñal naa la ne dinaa bàyyi lépp !', 'Dafa wàcce boppam ba mujj tuuti ci sama kanam, moom mi amoon fulla lool ci boppam, kenn yabu ko woon, daawul wane daray xeebu ci sama kanam. Ma am ca kersa sax ndax samag noppi ak sama muñ ñoo ma jox dooley peeg sama góor gi, dóor ko ba mu may raamal te sama loxo laalu ko.', 'Yaw jigéen ji ak lu man a xew, du xëtër-xëtër walla mer moo faj. Loolu du indi saafara ci jafe-jafe yi ndax loo gën a tàng rekk sam xel dem nga wax lu ëpp, ba mu man a dëpp coow la yay la, wan la ginnaaw mbaa mu gën laa sori.', 'Bu fekkee sa jëkkër am na xalaatub wor la, dina ko def waaye nag xamal ne sa doxaliin ci moom, ni ngay yore sa kër, mooy jeexiital ci wor ga mu lay wor ! Jigéen dafa war a nooy !', 'Toppatool sa góor. Bu fekkee sax dangaa mer nangul reeyal !', 'Jigéen dañu koo tën ngir muy dalal góor ak di àndi jàmm ak dal ci këram.', 'Muñ ak noppi metti nañu waaye ñoom ñooy gànnaay yi gën a wóor ci tëye sa boroom kër ak sàmm seen diggante.', 'Albatros ak Habiibul Xadiim Géy', 'Partager la publication ""«\xa0Sama jëkkër daf maa moy ak jeneen jigéen ba ma xam ko\xa0», nettali bu am solo""']",xibaar
"Tënub Lewopóol II, di raykatu nit bu mag, jot na wàllam",https://saabal.com/tenub-lewopool-ii-di-raykatu-nit-bu-mag-jot-na-wallam/,"['Tënub Léwopóol II ba nekk ca déngaleereb ngàngunaay bu Burusel la ñu daax cuub bu xonq ci tallata jee ci ngoon. Ki jëf jëf ju ni mel nag mooy bañkat bii te di ab bindkat di «\xa0Théophile de Giraud\xa0» muy tuumaal Lewopóol II, ne raykatu nit bu mag a mag la ca ba muy mbéefar réewum Kóngoo.Bindkat boobu te di ab bañkat, dëkk ca Belsig moo yéeg ba ca kaw tën ba, jaare ko ci ag buum, bi 15i waxtu jotee ci talaata ji laataa muy sotti cuub bu xonq boobu ca kaw tën ba ngir wane deret ju bari ja waa jooju tuur.', 'Ba muy def jëf ju ni mel nag lu ëpp fukki nit ak juróom ña nga fa woon di ko tàccu ak a ndokkeel.', 'Bu nu sukkandikoo ci moom, Lewopóol ll, ab yongkat la bu ray nit ñu bari ba waral kenn waru koo jàppe jàmbaar ju ñuy sargal ca réew ma.', 'Ginnaaw loolu ca la alkaati ya egsee ca bayaal ba. Bindkat bi wàcc fasu xànjar wa mu yéegoon ca tënub Léwopóol ll, ngir alkaati yi jàpp ko.', '«Xam ngeen ne amóo leen xorom di», di la mu wax Alkaati ya laata ñu koy dugal ca seen daamar ja. Jëf jooju nag waajal na ko ñatti ayu-bis. Lél bi moom jàppu ko woon. «\xa0Àndunu ci benn màndarga bu teguwul ci yoon\xa0», «\xa0Léwopóol ll = yongkat bi gën a mag ci àddina si «\xa0, di mbind ma ñiy dawal ca pankart ya.', 'Tën: statue / yongkat: criminel, assassin / mbéefar: coloniser, asservir / Déngeleereb ngàngunaay : place du trône ', 'Albatros', 'Partager la publication ""Tënub Lewopóol II, di raykatu nit bu mag, jot na wàllam""']",xibaar
Aw làkk dafay dox… dëppoo ca am solo,https://saabal.com/aw-lakk-dafay-dox-deppoo-ca-am-solo/,"['Sapoŋ mi bokk ci réew yi gën a xerañ ci ndefar ug jumtukaayu xarala yi ak yu kër yi gën a ñoŋ ci àddina si ba ñépp xam ko, lu tax sosuñu ay waat yu yees ngir tudd jumtukaay yooyu?', 'Dañuy jëfandikoo ay waati Àngale yu ñu waxee ca seenug koj. Gisees na ne ba ci seen téere yi ñuy mbind sax dañu ciy aajar lu ni mel ngir xamle ko. Leneen lees ci gendiku sax mooy réewum Sapoŋ yattul i waat ngir tudd ay jumtukaay yu ci mel ni aypaat tablet ak waat yii di ñëw dañu koo jële ci Àngale daa di koy Saponeel ngir man koy jëfandikoo :', 'Moo tax nun it nu war yombal xam-xam sunuy ndaw ngir gën a man a teel a peeg jumtukaay yii nga xam ne jamono da koo soxla te maneesu koo ñàkk, nekk fi nag di ko fentaat gudal aw yoon lay doon ci lol manoon naa ñàkk.Fexe ba li nu amul nu jëli ko fof am na fa te gànjaru na ba man koo boole ci li nu am mu jariñ nu ?', 'Ndax jotul nu soppi xalaatin ci ne sunu làkk yii amul waatu xam-xam yi ? Niral gi mooy Sapoŋ mii nu jël nga xam ne waat ya Àngale yaa ko moom waaye xam-xam bay defar jumtukaay ba tur woowa di wuyoo ñoom ñoo koy yor ?', 'Lan moo waral manu noo jànge ci suniy làkk te laltaay gi nekk fi ba noppi, xam-xam ba mu ëmb it ne fi, ba tay loolu ndax jëmul ci bëgg a naxasal sunu làkk yi? Wéyal fi làkku doxandéem yi?Ci lëkkalekaay yi ñu taf fii ci suuf man ngeen a xoolal seen bopp mbaa ngeen déglu tekki gi ñu def ci waati yeneen réew yi ci làkku saa-sapoŋ yi :', '1)https://www.google.com/search?q=japanese+to+english&oq=jap&aqs=chrome.3.69i57j46l2j0j69i65.3672j0j9&client=ms-android-a1-gm-rev2&sourceid=chrome-mobile&ie=UTF-8', '2)https://www.japanesepod101.com/japanese-dictionary/', 'Albatros ', 'Partager la publication ""Aw làkk dafay dox… dëppoo ca am solo""']",xibaar
